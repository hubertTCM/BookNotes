[
  [
    {
      "type": "text",
      "value": "冯（三一） 舌白头胀，身痛肢疼，胸闷不食，溺阻，当开气分除湿。（湿阻上焦肺不肃降）"
    },
    {
      "type": "prescriptionItems",
      "value": [
        {
          "herb": "飞滑石"
        },
        {
          "herb": "杏仁"
        },
        {
          "herb": "白蔻仁"
        },
        {
          "herb": "大竹叶"
        },
        {
          "herb": "炒半夏"
        },
        {
          "herb": "白通草"
        }
      ]
    }
  ],
  [
    {
      "type": "text",
      "value": "王（二十） 酒肉之湿助热，内蒸酿痰，阻塞气分，不饥不食，便溺不爽，亦三焦病，先论上焦，莫如治肺，以肺主一身之气化也。"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "瓜蒌皮"
        },
        {
          "herb": "白蔻仁"
        },
        {
          "herb": "飞滑石"
        },
        {
          "herb": "半夏"
        },
        {
          "herb": "厚朴"
        }
      ]
    }
  ],
  [
    {
      "type": "text",
      "value": "吴（五五） 酒客湿胜，变痰化火，性不喜甜，热聚胃口犯肺，气逆吐食，上中湿热，主以淡渗，佐以苦温。"
    },
    {
      "type": "text",
      "value": "大杏仁 金石斛 飞滑石 紫厚朴 活水芦根"
    }
  ],
  [
    {
      "type": "text",
      "value": "孔 心中热，不饥不寐，目黄自利，湿热内伏。"
    },
    {
      "type": "text",
      "value": "淡黄芩 连翘 炒杏仁 白通草 滑石 野赤豆皮"
    }
  ],
  [
    {
      "type": "text",
      "value": "某（二九） 湿温阻于肺卫，咽痛，足跗痹痛，当清上焦，湿走气自和。（湿温阻肺）"
    },
    {
      "type": "prescriptionItems",
      "value": [
        {
          "herb": "飞滑石"
        },
        {
          "herb": "竹叶心"
        },
        {
          "herb": "连翘"
        },
        {
          "herb": "桔梗"
        },
        {
          "herb": "射干"
        },
        {
          "herb": "芦根"
        }
      ]
    }
  ],
  [
    {
      "type": "text",
      "value": "周 病起旬日，犹然头胀，渐至耳聋，正如内经病能篇所云，因于湿，首如裹，此呃忒鼻衄，皆邪混气之象，况舌色带白，咽喉欲闭，邪阻上窍空虚之所，谅非苦寒直入胃中可以治病，病名湿温，不能自解，即有昏痉之变，医莫泛称时气而已。"
    },
    {
      "type": "text",
      "value": "连翘 牛蒡子 银花 马勃 射干 金汁"
    }
  ],
  [
    {
      "type": "text",
      "value": "李（三二） 时令湿热之气，触自口鼻，由募原以走中道，遂致清肃不行，不饥不食，但温乃化热之渐，致机窍不为灵动，与形质滞浊有别，此清热开郁，必佐芳香以逐秽为法。（湿热秽气阻窍）"
    },
    {
      "type": "text",
      "value": "瓜蒌皮 桔梗 黑山栀 香豉 枳壳 郁金 降香末"
    }
  ],
  [
    {
      "type": "text",
      "value": "某 吸受秽邪，募原先病，呕逆，邪气分布，营卫皆受，遂热蒸头胀，身痛经旬，神识昏迷，小水不通，上中下三焦交病，舌白，渴不多饮，是气分窒塞，当以芳香通神，淡渗宣窍，俾秽湿浊气，由此可以分消。"
    },
    {
      "type": "text",
      "value": "苡仁 茯苓皮 猪苓 大腹皮 通草 淡竹叶"
    },
    {
      "type": "text",
      "value": "牛黄丸二丸。"
    }
  ],
  [
    {
      "type": "text",
      "value": "吴 湿邪中伤之后，脾胃不醒，不饥口渴，议清养胃津为稳。（湿热伤胃津）"
    },
    {
      "type": "text",
      "value": "鲜省头草 知母 川斛 苡仁 炒麦冬"
    }
  ],
  [
    {
      "type": "text",
      "value": "张（妪） 体壮有湿，近长夏阴雨潮湿，着于经络，身痛，自利发热，仲景云，湿家大忌发散，汗之则变痉厥，脉来小弱而缓，湿邪凝遏阳气，病名湿温，湿中热气，横冲心胞络，以致神昏，四肢不暖，亦手厥阴见症，非与伤寒同法也。（湿温邪入心胞）"
    },
    {
      "type": "text",
      "value": "犀角 连翘心 玄参 石菖蒲 金银花 野赤豆皮"
    },
    {
      "type": "text",
      "value": "煎送至宝丹。"
    }
  ],
  [
    {
      "type": "text",
      "value": "蔡 阳虚挟湿，邪热内陷，所以神识如蒙，议用泻心法。（湿热内陷）"
    },
    {
      "type": "text",
      "value": "人参 生干姜 黄芩 川连 枳实 生白芍"
    }
  ],
  [
    {
      "type": "text",
      "value": "张（六一） 此湿蕴气中，足太阴之气，不为鼓动营运，试以痞结胸满，仲景列于太阴篇中，概可推求其理矣。（湿郁脾阳）"
    },
    {
      "type": "prescriptionItems",
      "value": [
        {
          "herb": "半夏",
          "comment": "醋炒"
        },
        {
          "herb": "茯苓"
        },
        {
          "herb": "川连"
        },
        {
          "herb": "厚朴"
        }
      ]
    },
    {
      "type": "text",
      "value": "通草汤煎。"
    }
  ],
  [
    {
      "type": "text",
      "value": "周 湿伤脾阳，腹膨，小溲不利。"
    },
    {
      "type": "prescriptionItems",
      "value": [
        {
          "herb": "茅术"
        },
        {
          "herb": "厚朴"
        },
        {
          "herb": "茯苓"
        },
        {
          "herb": "泽泻"
        },
        {
          "herb": "猪苓"
        },
        {
          "herb": "秦皮"
        }
      ]
    },
    {
      "type": "next",
      "value": "又 五苓散。"
    },
    {
      "type": "next",
      "value": "又 二术膏。"
    }
  ],
  [
    {
      "type": "text",
      "value": "范 四肢乍冷，自利未已，目黄稍退，而神倦不语，湿邪内伏，足太阴之气不运，经言脾窍在舌，邪滞窍必少灵，以致语言欲謇，必当分利，佐辛香以默运坤阳，是太阴里症之法。"
    },
    {
      "type": "prescriptionItems",
      "value": [
        {
          "herb": "生于术",
          "quantity": {
            "value": 0.3,
            "uom": "两"
          }
        },
        {
          "herb": "厚朴",
          "quantity": {
            "value": 0.05,
            "uom": "两"
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "草果仁",
          "quantity": {
            "value": 0.07,
            "uom": "两"
          }
        },
        {
          "herb": "木瓜",
          "quantity": {
            "value": 0.05,
            "uom": "两"
          }
        },
        {
          "herb": "泽泻",
          "quantity": {
            "value": 0.05,
            "uom": "两"
          }
        }
      ]
    },
    {
      "type": "next",
      "value": "又 身体稍稍转动，语謇神呆，犹是气机未为灵转，色脉非是有余，而湿为阴邪，不徒偏寒偏热已也。"
    },
    {
      "type": "text",
      "value": "生于术 茯苓 苡仁 郁金 炒远志 石菖蒲汁"
    },
    {
      "type": "next",
      "value": "又 脾胃不醒，皆从前湿蒸之累，气升咳痰，参药缓进。"
    },
    {
      "type": "text",
      "value": "炒黄川贝 茯苓 苡仁 郁金 地骨皮 淡竹叶"
    },
    {
      "type": "next",
      "value": "又 湿滞于中，气蒸于上，失降不得寐，口数白疳，仍不渴饮，开上郁，佐中运，利肠间，亦是宣通三焦也。"
    },
    {
      "type": "text",
      "value": "生于术（五钱） 苡仁（三钱） 寒水石（一钱半） 桔梗（七分） 猪苓（一钱） 泽泻（一钱） 广皮白（一钱半）"
    }
  ],
  [
    {
      "type": "text",
      "value": "曹（三十） 肠胃属腑，湿久生热，气阻不爽，仍以通为法。（湿阻中焦阳气）"
    },
    {
      "type": "text",
      "value": "生于术 川黄连 厚朴 淡生姜渣 广皮白 酒煨大黄"
    },
    {
      "type": "text",
      "value": "水法丸，服三钱。"
    }
  ],
  [
    {
      "type": "text",
      "value": "李（四五） 脉小涩，痰多上涌，食入脘阻，大便不爽，上秋至今夏不愈，自述饥饱失和，曾病黄胆，以湿伤气痹主治。"
    },
    {
      "type": "prescriptionItems",
      "value": [
        {
          "herb": "大杏仁"
        },
        {
          "herb": "苡仁"
        },
        {
          "herb": "半夏"
        },
        {
          "herb": "姜汁"
        },
        {
          "herb": "茯苓"
        },
        {
          "herb": "橘红"
        },
        {
          "herb": "郁金"
        },
        {
          "herb": "香豉"
        }
      ]
    }
  ],
  [
    {
      "type": "text",
      "value": "俞（五五） 酒湿郁伤，脘中食阻而痛，治以辛苦寒。"
    },
    {
      "type": "text",
      "value": "小川连 半夏 姜汁 枳实 茯苓 香豉"
    }
  ],
  [
    {
      "type": "text",
      "value": "某（五九） 舌白目黄，口渴溺赤，脉象呆钝，此属湿郁。"
    },
    {
      "type": "text",
      "value": "绵茵陈（三钱） 生白术（一钱） 寒水石（三钱） 飞滑石（三钱） 桂枝木（一钱） 茯苓皮（三钱） 木猪苓（三钱） 泽泻（一钱）"
    }
  ],
  [
    {
      "type": "text",
      "value": "李 酒客中虚，粤地潮湿，长夏涉水，外受之湿下起，水谷不运，中焦之湿内聚，治法不以宣通经腑，致湿阻气分，郁而为热，自脾胃不主运通，水湿横渍于脉腠之间，二便不爽，湿热浊气，交扭混乱，前辈治中满，必曰分消，此分字，明明谓分解之义，但乱药既多，不能去病，就是脾胃受伤于药，蔓延腿肢，肿极且痛，病深路远，药必从喉入胃，然后四布，病所未得药益，清阳先已受伤，此汤药难以进商也，议用丹溪小温中丸三钱，专以疏利肠中，取其不致流散诸经，亦一理也。"
    },
    {
      "type": "text",
      "value": "小温中丸八服。"
    }
  ],
  [
    {
      "type": "text",
      "value": "某（三六） 阳微体质，湿痰内聚，便溏脘闷，肌麻舌干，清理湿邪，气机升降自安。"
    },
    {
      "type": "prescriptionItems",
      "value": [
        {
          "herb": "金石斛"
        },
        {
          "herb": "茯苓"
        },
        {
          "herb": "半夏"
        },
        {
          "herb": "广皮白"
        },
        {
          "herb": "钩藤"
        },
        {
          "herb": "白蒺藜"
        }
      ]
    }
  ],
  [
    {
      "type": "text",
      "value": "张 脉右缓，湿着阻气。"
    },
    {
      "type": "text",
      "value": "厚朴 广皮 煨草果 炒楂肉 藿香梗 炒神曲"
    }
  ],
  [
    {
      "type": "text",
      "value": "某（二二） 不耐烦劳是本虚，脘闷便泄属湿邪，先治湿，后治本。"
    },
    {
      "type": "text",
      "value": "藿香梗 广皮 茯苓 大腹皮 厚朴 谷芽"
    }
  ],
  [
    {
      "type": "text",
      "value": "陆 湿滞如痞。"
    },
    {
      "type": "text",
      "value": "山茵陈 草果仁 茯苓皮 大腹皮绒 厚朴 广皮 猪苓 泽泻"
    }
  ],
  [
    {
      "type": "text",
      "value": "汪（三三） 舌黄脘闷，秽湿内着，气机不宣，如久酿蒸，必化热气，即有身热之累。"
    },
    {
      "type": "text",
      "value": "杏仁 藿香 茯苓皮 滑石 厚朴 广皮白"
    }
  ],
  [
    {
      "type": "text",
      "value": "某 阅病源，皆湿热内停之象，当去湿清热为主，至于药酒，蕴湿助热，尤当永戒。"
    },
    {
      "type": "text",
      "value": "生白术 赤小豆皮 绵茵陈 黄柏 茯苓 泽泻"
    }
  ],
  [
    {
      "type": "text",
      "value": "某 脉濡，头胀，胸身重着而痛，寒热微呕，此湿阻气分。"
    },
    {
      "type": "text",
      "value": "厚朴 杏仁 白蔻仁 木通 茯苓皮 大腹皮 滑石 竹叶"
    }
  ],
  [
    {
      "type": "text",
      "value": "某 长夏外受暑湿，与水谷之气相并，上焦不行，下脘不通，气阻，热从湿下蒸逼，不饥不食，目黄舌白，气分之结。"
    },
    {
      "type": "prescriptionItems",
      "value": [
        {
          "herb": "厚朴"
        },
        {
          "herb": "杏仁"
        },
        {
          "herb": "广皮"
        },
        {
          "herb": "茯苓"
        },
        {
          "herb": "半夏"
        },
        {
          "herb": "姜汁"
        }
      ]
    }
  ],
  [
    {
      "type": "text",
      "value": "某 脉缓，身痛，汗出热解，继而复热，此水谷之气不运，湿复阻气，郁而成病，仍议宣通气分，热自湿中而来，徒进清热不应。"
    },
    {
      "type": "text",
      "value": "黄芩 滑石 茯苓皮 大腹皮 白蔻仁 通草 猪苓"
    }
  ],
  [
    {
      "type": "text",
      "value": "方（四四） 形质颓然，脉迟小涩，不食不寐，腹痛，大便窒痹，平昔嗜酒，少谷中虚，湿结阳伤，寒湿浊阴鸠聚为痛。"
    },
    {
      "type": "text",
      "value": "炒黑生附子 炒黑川椒 生淡干姜 葱白 调入猪胆汁（一枚）"
    }
  ],
  [
    {
      "type": "text",
      "value": "王（二五） 冷湿损阳，经络拘束，形寒酒客少谷，劳力所致。"
    },
    {
      "type": "text",
      "value": "桂枝 淡干姜 熟附子 生白术"
    }
  ],
  [
    {
      "type": "text",
      "value": "莫（五十） 今年夏四月，寒热不饥，是时令潮沴气蒸，内应脾胃，夫湿属阴晦，必伤阳气，吞酸形寒，乏阳营运，议鼓运转旋脾胃一法，苓姜术桂汤。"
    }
  ],
  [
    {
      "type": "text",
      "value": "某（十六） 地中湿气，自足先肿，湿属阴邪，阳不易复，畏寒，筋骨犹牵强无力，以金匮苓姜术桂汤。"
    }
  ],
  [
    {
      "type": "text",
      "value": "陈（五一） 浊凝，气结有形，酒肉挟湿。"
    },
    {
      "type": "text",
      "value": "荜茇 生香附汁 木香 草果 茯苓 广皮白"
    }
  ],
  [
    {
      "type": "text",
      "value": "江 脉缓，脐上痛，腹微膨，便稀，溺短不爽，此乃湿郁脾胃之阳，致气滞里急，宗古人导湿分消。"
    },
    {
      "type": "text",
      "value": "用桂苓散方。"
    },
    {
      "type": "text",
      "value": "生茅术 官桂 茯苓 厚朴 广皮白 飞滑石 猪苓 泽泻 炒楂肉"
    }
  ],
  [
    {
      "type": "text",
      "value": "林（五二） 中年清阳日薄，忽然脘中痞闷，乃清阳不自转旋，酒肉湿浊之气，得以凝聚矣，过饮溏泻，湿伤脾胃，胃阳微，仲景法，以轻剂宣通其阳，若投破气开降，最伤阳气，有格拒之害。"
    },
    {
      "type": "text",
      "value": "苓桂术甘汤。"
    }
  ],
  [
    {
      "type": "text",
      "value": "严（三一） 胸满不饥，是阳不营运，嗜酒必挟湿凝阻其气，久则三焦皆闭，用半硫丸，二便已通，议治上焦之阳。"
    },
    {
      "type": "text",
      "value": "苓桂术甘汤。"
    }
  ],
  [
    {
      "type": "text",
      "value": "王（六二） 病患述病中厚味无忌，肠胃滞虽下，而留湿未解，湿重浊，令气下坠于肛，肛坠痛不已，胃不喜食，阳明失阖，舌上有白腐形色，议劫肠胃之湿。"
    },
    {
      "type": "text",
      "value": "生茅术 人参 厚朴 广皮 炮姜灰 生炒黑附子"
    }
  ],
  [
    {
      "type": "text",
      "value": "胡（二十） 受湿患疮，久疮阳乏气泄，半年淹淹无力，食少，嗳噫难化，此脾胃病，法以运中阳为要。"
    },
    {
      "type": "prescriptionItems",
      "value": [
        {
          "herb": "茯苓"
        },
        {
          "herb": "桂枝"
        },
        {
          "herb": "生于术"
        },
        {
          "herb": "炙草"
        },
        {
          "herb": "苡仁"
        },
        {
          "herb": "生姜"
        }
      ]
    }
  ],
  [
    {
      "type": "text",
      "value": "汪 夏令脾胃司气，兼以久雨泛潮，地中湿气上干，食味重浊少运，所谓湿胜成五泄也，古云寒伤形，热伤气，芒种夏至，天渐热，宜益气分以充脾胃，此夏三月，必有康健之理，补中益气汤。"
    }
  ],
  [
    {
      "type": "text",
      "value": "某（五十） 秽湿邪吸受，由募原分布三焦，升降失司，脘腹胀闷，大便不爽，当用正气散法。（湿邪弥漫三焦）"
    },
    {
      "type": "text",
      "value": "藿香梗 厚朴 杏仁 广皮白 茯苓皮 神曲 麦芽 绵茵陈"
    }
  ],
  [
    {
      "type": "text",
      "value": "蔡 仲景云：小便不利者，为无血也，小便利者，血症谛也，此症是暑湿气蒸，三焦弥漫，以致神昏，乃诸窍阻塞之兆，至小腹硬满，大便不下，全是湿郁气结，彼夯医犹然以滋味呆钝滞药，与气分结邪相反极矣，议用甘露饮法。"
    },
    {
      "type": "text",
      "value": "猪苓 浙茯苓 寒水石 晚蚕砂 皂荚子（去皮）"
    }
  ],
  [
    {
      "type": "text",
      "value": "某（十四） 脘闷，便溏，身痛，脉象模糊，此属湿蕴三焦。"
    },
    {
      "type": "text",
      "value": "厚朴 广皮 藿香梗 茯苓皮 大豆黄卷 木防己 川通草 苡仁"
    }
  ],
  [
    {
      "type": "text",
      "value": "牛 向年积聚，误服燥热诸药，频与清夺推陈致新乃安，身处江南湿热之乡，饮啖仍用山右厚重之味，留热由肠升膈，三焦不消，议攻无形之热，清心凉膈去芒硝加菖蒲。"
    }
  ],
  [
    {
      "type": "text",
      "value": "韩（三一） 冷酒水湿伤中，上呕食，下泄脂液，阳气伤极，再加浮肿作胀则危。（酒湿伤阳郁生胃痈）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "熟附子"
        },
        {
          "herb": "生于术"
        },
        {
          "herb": "生白芍"
        },
        {
          "herb": "生姜"
        }
      ]
    },
    {
      "type": "next",
      "value": "又 酒湿类聚，例以分利，诊脉微，阳气已败，湿壅生热至胃痈脓，清热则阳亡即死，术苓运中祛湿，佐附迅走气分，亦治湿一法。"
    },
    {
      "type": "text",
      "value": "茯苓 熟附子 生白术 左牡蛎 泽泻 车前子"
    }
  ],
  [
    {
      "type": "text",
      "value": "庞（四四） 湿久脾阳消乏，中年未育子，肾真亦惫，仿安肾丸法。（阳衰湿伤脾肾）"
    },
    {
      "type": "text",
      "value": "鹿茸 胡芦巴 附子 韭子 赤石脂 补骨脂 真茅术 茯苓 菟丝子 大茴香"
    }
  ],
  [
    {
      "type": "text",
      "value": "张（五四） 阳伤痿弱，有湿麻痹，痔血。"
    },
    {
      "type": "text",
      "value": "生白术 附子 干姜 茯苓"
    }
  ],
  [
    {
      "type": "text",
      "value": "某（三八） 舌白身痛，足跗浮肿，从太溪穴水流如注，此湿邪伏于足少阴，当用温蒸阳气为主。"
    },
    {
      "type": "prescriptionItems",
      "value": [
        {
          "herb": "鹿茸"
        },
        {
          "herb": "淡附子"
        },
        {
          "herb": "草果"
        },
        {
          "herb": "菟丝子"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "杨 厥阴为病，必错杂不一，疟痢之后，肝脏必虚，发症左胁有痞，腹中块垒外坚，胁下每常汩汩有声，恶虚就实，常有寒热，胃中不知饥，而又嘈杂吞酸，脉长而数，显然厥阴阳明湿热下渗前阴，阳缩而为湿热症也，议用升发阳明胃气，渗泄厥阴湿热，其症自愈。（肝胃湿热）"
    },
    {
      "type": "prescriptionItems",
      "value": [
        {
          "herb": "苍术"
        },
        {
          "herb": "半夏"
        },
        {
          "herb": "茯苓"
        },
        {
          "herb": "橘红"
        },
        {
          "herb": "通草"
        },
        {
          "herb": "当归"
        },
        {
          "herb": "柏子仁"
        },
        {
          "herb": "沙蒺藜"
        },
        {
          "herb": "川楝子"
        },
        {
          "herb": "茴香"
        }
      ]
    },
    {
      "type": "text",
      "value": "即丸方。"
    }
  ],
  [
    {
      "type": "text",
      "value": "浦（氏） 胸膈迷漫，胃痛呕食，肢节屈曲处冷痛，经落后，来时周身腰脊不舒，脉弦沉，痛即便溏，此湿郁阻闭，气血不行，用药先须断酒。（湿郁肢节冷痛）"
    },
    {
      "type": "text",
      "value": "生茅术 炮黑川乌 姜汁 白芥子 厚朴 广皮 荜茇 茯苓"
    }
  ],
  [
    {
      "type": "text",
      "value": "徐 温疟初愈，骤进浊腻食物，湿聚热蒸，蕴于经络，寒战热炽，骨骱烦疼，舌起灰滞之形，面目痿黄色，显然湿热为痹，仲景谓湿家忌投发汗者，恐阳伤变病，盖湿邪重着，汗之不却，是苦味辛通为要耳。（湿热入经络为痹）"
    },
    {
      "type": "text",
      "value": "防己 杏仁 滑石 醋炒半夏 连翘 山栀 苡仁 野赤豆皮"
    }
  ],
  [
    {
      "type": "text",
      "value": "某（四七） 风暑湿浑杂，气不主宣，咳嗽头胀，不饥，右肢若废，法当通阳驱邪。"
    },
    {
      "type": "prescriptionItems",
      "value": [
        {
          "herb": "杏仁",
          "quantity": {
            "value": 0.3,
            "uom": "两"
          }
        },
        {
          "herb": "苡仁",
          "quantity": {
            "value": 0.3,
            "uom": "两"
          }
        },
        {
          "herb": "桂枝",
          "quantity": {
            "value": 0.05,
            "uom": "两"
          }
        },
        {
          "herb": "生姜",
          "quantity": {
            "value": 0.07,
            "uom": "两"
          }
        },
        {
          "herb": "厚朴",
          "quantity": {
            "value": 0.1,
            "uom": "两"
          }
        },
        {
          "herb": "半夏",
          "quantity": {
            "uom": "两",
            "value": 0.6
          }
        },
        {
          "herb": "汉防己",
          "quantity": {
            "uom": "两",
            "value": 0.6
          }
        },
        {
          "herb": "白蒺藜",
          "quantity": {
            "value": 0.2,
            "uom": "两"
          }
        }
      ]
    }
  ],
  [
    {
      "type": "text",
      "value": "某 汗多身痛，自利，小溲全无，胸腹白疹，此风湿伤于气分，医用血分凉药，希冀热缓，殊不知湿郁在脉为痛，湿家本有汗不解。（湿郁经脉痛）"
    },
    {
      "type": "text",
      "value": "苡仁 竹叶 白蔻仁 滑石 茯苓 川通草"
    }
  ],
  [
    {
      "type": "text",
      "value": "<D>湿为重浊有质之邪，若从外而受者，皆由地中之气升腾，从内而生者，皆由脾阳之不运，虽云雾露雨湿，上先受之，地中潮湿，下先受之，然雾露雨湿，亦必由地气上升而致，若地气不升，则天气不降，皆成燥症矣，何湿之有，其伤人也，或从上，或从下或遍体皆受，此论外感之湿邪，着于肌躯者也，此虽未必即入于脏腑，治法原宜于表散，但不可大汗耳，更当察其兼症，若兼风者，微微散之，兼寒者佐以温药，兼热者佐以清药，此言外受之湿也然水流湿，火就燥，有同气相感之理，如其人饮食不节，脾家有湿，脾主肌肉四肢，则外感肌躯之湿，亦渐次入于脏腑矣，亦有外不受湿，而但湿从内生者，必其人膏粱酒醴过度，或嗜饮茶汤太多，或食生冷瓜果及甜腻之物，治法总宜辨其体质阴阳，斯可以知寒热虚实之治，若其人色苍赤而瘦，肌肉坚结者，其体属阳，此外感湿邪，必易于化热，若内生湿邪，多因膏粱酒醴，必患湿热，湿火之症，若其人色白而肥，肌肉柔软者，其体属阴，若外感湿邪，不易化热，若内生之湿，多因茶汤生冷太过，必患寒湿之症，人身若一小天地，今观先生治法，若湿阻上焦者，用开肺气，佐淡渗，通膀胱，是即启上闸，开支河，导水势下行之理也，若脾阳不运，湿滞中焦者，用术朴姜半之属，以温运之，以苓泽腹皮滑石等渗泄之，亦犹低窳湿处，必得烈日晒之，或以刚燥之土培之，或开沟渠以泄之耳，其用药总以苦辛寒治湿热，以苦辛温治寒湿，概以淡渗佐之，或再加风药，甘酸腻浊，在所不用，总之肾阳充旺，脾土健运，自无寒湿诸症，肺金清肃之气下降，膀胱之气化通调，自无湿火湿热暑湿诸症，若夫失治变幻，则有肿胀黄胆泄泻淋闭痰饮等类，俱于各门兼参之可也。（华岫云）"
    },
    {
      "type": "text",
      "value": "徐评 方案重复，令阅者生厌，编书者意欲何为，治湿不用燥热之品，皆以芳香淡渗之药，疏肺气而和膀胱，此为良法，惟健脾消痰培土之方未备，则于固本之法，犹有缺耳。</D>"
    }
  ]
]