僧（五二） 近日风温上受，寸口脉独大，肺受热灼，声出不扬，先与辛凉清上，当薄味调养旬日。（风温伤肺）

杨 脉左实大，头目如蒙，清窍不爽，此风温仍在上焦，拟升降法。

干荷叶 薄荷 象贝 连翘 钩藤 生石膏末

某 风温从上而入，风属阳，温化热，上焦近肺，肺气不得舒转，周行气阻，致身痛，脘闷，不饥，宜微苦以清降，微辛以宣通，医谓六经，辄投羌防，泄阳气，劫胃汁，温邪忌汗，何遽忘之。

杏仁 香豉 郁金 山栀 瓜蒌皮 蜜炒橘红

叶 风温入肺，肺气不通，热渐内郁，如舌苔，头胀咳嗽，发疹，心中懊憹，脘中痞满，犹是气不舒展，邪欲结痹，宿有痰饮，不欲饮水，议栀豉合凉膈方法。

出栀皮 豆豉 杏仁 黄芩 瓜蒌皮 枳实汁

郭 风温入肺，气不肯降，形寒内热，胸痞，皆膹郁之象，辛凉佐以微苦，手太阴主治。

秦（六三） 体质血虚，风温上受，滋清不应，气分燥也，议清其上。（风温化燥热）

某 风火上郁，耳后结核，目眶痛。（少阳风火）

薄荷 牛蒡子 前胡 象贝 连翘 黑栀皮 赤芍 生甘草

某 风温热伏，更劫其阴，日轻夜重，烦扰不宁。（风温伤阴）

马（三五） 风温热灼之后，津液未复，阳明脉络不旺，骨酸背楚，治以和补。

蜜丸。

某 阴虚风湿，气从左升。

桂枝汤加花粉杏仁。

<D>风为天之阳气，温乃化热之邪，两阳熏灼，先伤上焦，种种变幻情状，不外手三阴为病薮，头胀汗出，身热咳嗽，必然并见，当与辛凉轻剂，清解为先，大忌辛温消散，劫烁清津，太阴无肃化之权，救逆则有蔗汁庐根玉竹门冬之类也，苦寒沉降，损伤胃口，阳明顿失循序之司，救逆则有复脉建中之类，大凡此症，骤变则为痉厥，缓变则为虚劳，则主治之方，总以甘药为要，或兼寒或兼温，在人通变可也。（邵新甫） </D>