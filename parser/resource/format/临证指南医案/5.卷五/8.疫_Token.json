[
  [
    {
      "type": "text",
      "value": "朱 疫疠秽邪从口鼻吸受，分布三焦，弥漫神识，不是风寒客邪，亦非停滞里症，故发散消导，即犯劫津之戒，与伤寒六经大不相同，今喉痛，丹疹，舌如朱，神躁暮昏，上受秽邪，逆走膻中，当清血络，以防结闭，然必大用解毒，以驱其秽，必九日外不致昏愦，冀其邪去正复。（疠邪入膻渐干心胞）"
    },
    {
      "type": "prescriptionItems",
      "value": [
        {
          "herb": "犀角"
        },
        {
          "herb": "连翘"
        },
        {
          "herb": "生地"
        },
        {
          "herb": "玄参"
        },
        {
          "herb": "菖蒲"
        },
        {
          "herb": "郁金"
        },
        {
          "herb": "银花"
        }
      ]
    }
  ],
  [
    {
      "type": "text",
      "value": "姚 疫毒，口糜丹疹，喉哑，治在上焦。"
    },
    {
      "type": "prescriptionItems",
      "value": [
        {
          "herb": "犀角"
        },
        {
          "herb": "鲜生地"
        },
        {
          "herb": "玄参"
        },
        {
          "herb": "连翘"
        },
        {
          "herb": "石菖蒲"
        },
        {
          "herb": "银花"
        }
      ]
    }
  ],
  [
    {
      "type": "text",
      "value": "谭 口鼻吸入秽浊，自肺系渐干心胞络，初病喉痛舌燥，最怕窍闭神昏之象，疫毒传染之症，不与风寒停滞同法。"
    },
    {
      "type": "text",
      "value": "玄参 连翘 郁金 银花 石菖蒲 靛叶 射干 牛蒡"
    },
    {
      "type": "text",
      "value": "冲入真白金汁一杯。"
    }
  ],
  [
    {
      "type": "text",
      "value": "杨 吸入疫疠，三焦皆受，久则血分渐瘀，愈结愈热，当以咸苦之制，仍是轻扬理上，仿古大制小用之意。"
    },
    {
      "type": "text",
      "value": "玄参 西瓜翠衣 金银花露 莹白金汁"
    }
  ],
  [
    {
      "type": "text",
      "value": "金（氏） 人静则神昏，疠邪竟入膻，王先生方甚妙，愚意兼以芳香宣窍逐秽。"
    },
    {
      "type": "text",
      "value": "至宝丹"
    }
  ],
  [
    {
      "type": "text",
      "value": "<D>疫疠一症，都从口鼻而入，直行中道，流布三焦，非比伤寒六经，可表可下，夫疫为秽浊之气，古人所以饮芳香，采兰草，以袭芬芳之气者，重涤秽也，及其传变，上行极而下，下行极而上，是以邪在上焦者，为喉哑，为口糜，若逆传膻中者，为神昏舌绛，为喉痛丹疹，今观先生立方，清解之中，必佐芳香宣窍逐秽，如犀角菖蒲银花郁金等类，兼进至宝丹，从表透里，以有灵之物，内通心窍，搜剔幽隐，通者通，镇者镇，若邪入营中，三焦相溷，热愈结，邪愈深者，理宜咸苦大制之法，仍恐性速直走在下，故用玄参金银花露金汁瓜蒌皮，轻扬理上，所谓仿古法而不泥其法者也，考是症，惟张景岳喻嘉言吴又可论之最详，然宗张喻二氏，恐有遗邪留患，若宗吴氏，又恐邪去正伤，惟在临症权衡，无盛盛，无虚虚，而遗人夭殃，方不愧为良医矣，（邹滋九）"
    },
    {
      "type": "text",
      "value": "徐评 治时疫不外此等方，若疠疫则一时传染恶毒，非用通灵金石之品，虔制数种，随症施用，不能奏效也。</D>"
    }
  ]
]