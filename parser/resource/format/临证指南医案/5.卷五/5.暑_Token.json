[
  [
    {
      "type": "text",
      "value": "某 大凡暑与热，乃地中之气，吸受致病，亦必伤人气分，气结则上焦不行，下脘不通，不饥不欲食，不大便，皆气分有阻，如天地不交，遂若否卦之义，然无形无质，所以清之攻之不效。（暑伤气分上焦闭郁）"
    },
    {
      "type": "text",
      "value": "杏仁 通草 象贝 瓜蒌皮 白蔻 郁金汁"
    }
  ],
  [
    {
      "type": "text",
      "value": "姚 奔走气乱，复饮烧酒，酒气辛热，有升无降，肺气膹郁，上下不通，舌白消渴，气结自胸及腹，自利不爽，周身肤腠皆痛，汗大出不解，无非暑湿热气，始由肺受，漫布三焦，群医消导苦药，但攻肠胃，在上痞结仍然，议淡渗佐以微辛，合乎轩岐上病治上之方。"
    },
    {
      "type": "text",
      "value": "西瓜翠衣 川白通草 大豆黄卷 马兜铃 射干 苡仁"
    }
  ],
  [
    {
      "type": "text",
      "value": "范 伏暑阻其气分，烦渴，咳呕喘急，二便不爽，宜治上焦。"
    },
    {
      "type": "text",
      "value": "杏仁 石膏 炒半夏 黑栀皮 厚朴 竹茹"
    },
    {
      "type": "next",
      "value": "又 痰多咳呕，是暑郁在上，医家乱投沉降，所以无效。"
    },
    {
      "type": "prescriptionItems",
      "value": [
        {
          "herb": "石膏"
        },
        {
          "herb": "杏仁"
        },
        {
          "herb": "炒半夏"
        },
        {
          "herb": "郁金"
        },
        {
          "herb": "香豉"
        },
        {
          "herb": "黑山栀"
        }
      ]
    }
  ],
  [
    {
      "type": "text",
      "value": "王 舌白烦渴，心中胀闷，热邪内迫，气分阻闭，当治肺经，倘逆传膻中，必致昏厥。"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "郁金"
        },
        {
          "herb": "滑石"
        },
        {
          "herb": "黄芩"
        },
        {
          "herb": "半夏"
        },
        {
          "herb": "橘红"
        },
        {
          "herb": "瓜蒌"
        }
      ]
    }
  ],
  [
    {
      "type": "text",
      "value": "陈（四五） 暑湿伤气，肺先受病，诸气皆痹，当午后阳升，烦喘更加，夫无形气病，医以重药推消，多见不效。"
    },
    {
      "type": "text",
      "value": "西瓜翠衣 活水芦根 杏仁 苡仁"
    },
    {
      "type": "next",
      "value": "又 酒客中虚，重镇攻消，清气愈伤，夫暑邪皆着气分，苟肺司清肃，则其邪不攻自罢，议仍以廓清为法，若雨露从天下降，炎熇自荡扫无余。"
    },
    {
      "type": "text",
      "value": "威喜丸二钱十服。"
    }
  ],
  [
    {
      "type": "text",
      "value": "某（二二） 身热，头胀脘闷，咳呛，此暑邪外袭于肺卫，当清上焦。"
    },
    {
      "type": "text",
      "value": "丝瓜叶（三钱） 大杏仁（三钱） 香薷（七分） 通草（一钱半） 飞滑石（三钱） 白蔻仁（五分）"
    }
  ],
  [
    {
      "type": "text",
      "value": "陈 脉左劲，右濡，头痛脘闷，麻痹欲厥，舌白，此暑邪内中，蒙闭清空，成疟之象，平昔阴虚，勿犯中下二焦。"
    },
    {
      "type": "text",
      "value": "嫩竹叶 连翘 飞滑石 野郁金汁 大杏仁 川贝母"
    }
  ],
  [
    {
      "type": "text",
      "value": "龚（二四） 脉寸大，头晕，脘中食不多下，暑热气从上受，治以苦辛寒方。"
    },
    {
      "type": "prescriptionItems",
      "value": [
        {
          "herb": "竹叶"
        },
        {
          "herb": "杏仁"
        },
        {
          "herb": "郁金"
        },
        {
          "herb": "滑石"
        },
        {
          "herb": "香豉"
        },
        {
          "herb": "山栀"
        }
      ]
    }
  ],
  [
    {
      "type": "text",
      "value": "张（四七） 三疟之邪在阴，未经向愈，春季洞利不食，想春雨外湿，水谷内聚亦湿，即湿多成五泄之谓，疮痍仅泄经隧湿邪，而里之湿邪未驱，长夏吸受暑邪，上蒙清空诸窍，咳嗽耳聋，的系新邪，非得与宿病同日而语。"
    },
    {
      "type": "text",
      "value": "连翘 飞滑石 嫩竹叶 荷叶边汁 桑叶 杏仁 象贝 黑山栀"
    }
  ],
  [
    {
      "type": "text",
      "value": "程（三六） 暑风必挟湿，湿必伤于气分，断疟疮发，即湿邪内发之征，湿伏热蕴，致气壅塞咽底脘中，及至进谷无碍，二便通调，中下无病显然。"
    },
    {
      "type": "text",
      "value": "白通草 西瓜翠衣 活水芦根 苡仁"
    }
  ],
  [
    {
      "type": "text",
      "value": "吴 连朝骤热，必有暑气内侵，头热目瞑，吸短神迷，此正虚邪痹，清补两难，先与益元散三四钱，用嫩竹叶心二钱，煎汤凉用三四小杯，常用绿豆煎汤服。"
    }
  ],
  [
    {
      "type": "text",
      "value": "龚（六十） 暑必挟湿，二者皆伤气分，从鼻吸而受，必先犯肺，乃上焦病，治法以辛凉微苦，气分上焦廓清则愈，惜乎专以陶书六经看病，仍是与风寒先表后里之药，致邪之在上，漫延结锢，四十余日不解，非初受六经，不须再辨其谬，经云，病自上受者治其上，援引经义以论治病，非邪僻也宗河间法。"
    },
    {
      "type": "text",
      "value": "杏仁 瓜蒌皮 半夏 姜汁 白蔻仁 石膏 知母 竹沥"
    },
    {
      "type": "text",
      "value": "秋露水煎。"
    },
    {
      "type": "next",
      "value": "又 脉神颇安，昨午发疹，先有寒战，盖此病起于湿热，当此无汗，肌腠气窒，至肤间皮脱如麸，犹未能全泄其邪，风疹再发，乃湿因战栗为解，一月以来病魔，而肌无膏泽，瘦削枯槁，古谓瘦人之病，虑涸其阴，阴液不充，补之以味，然腥膻浊味，徒助上焦热痰，无益培阴养液，况宿滞未去，肠胃气尚窒钝，必淡薄调理，上气清爽，痰热不至复聚，从来三时热病，怕反复于病后之复，当此九仞，幸加意留神为上。"
    },
    {
      "type": "text",
      "value": "玄参心 细生地 银花 知母 生甘草 川贝 丹皮 橘红（盐水炒） 竹沥"
    },
    {
      "type": "text",
      "value": "此煎药方，只用二剂可停，未大便时，用地冬汁膏，大便后，可用三才汤。"
    }
  ],
  [
    {
      "type": "text",
      "value": "池 伏暑至深秋而发，头痛烦渴少寐。"
    },
    {
      "type": "text",
      "value": "薄荷 淡竹叶 杏仁 连翘 黄芩 石膏 赤芍 木通"
    }
  ],
  [
    {
      "type": "text",
      "value": "张 病几一月，犹然耳聋，神识不慧，嗽甚痰粘，呼吸喉间有音，此非伤寒暴感，皆夏秋间暑湿热气内郁，新凉引动内伏之邪，当以轻剂清解三焦，奈何医者不晓伏气为病，但以发散消食寒凉清火为事，致胃汁消亡，真阴尽烁，舌边赤，齿板燥裂血，邪留营中，有内闭瘛疭厥逆之变，况右脉小数，左脉涩弱，热固在里，当此阴伤日久，下之再犯亡阴之戒，从来头面，都是清窍，既为邪蒙，精华气血不肯流行，诸窍失司聪明矣，此轻清清解，断断然也，议清上焦气血之壅为先，不投重剂苦寒，正仿古人肥人之病，虑虚其阳耳。"
    },
    {
      "type": "text",
      "value": "连翘心 玄参 犀角 郁金 橘红（蜜水炒） 黑栀皮 川贝 鲜菖蒲根 加竹沥"
    },
    {
      "type": "next",
      "value": "又 昨进清上焦法，诸症虽然略减，而神识犹未清爽，总由病久阴液内耗，阳津外伤，聪明智慧之气，俱被浊气蒙蔽，所以子后午前稍清，他时皆不清明，以阳盛时，人身应之也，拟进局方至宝丹，藉其芳香，足以护阳逐邪，庶无内闭外脱之虞。"
    },
    {
      "type": "text",
      "value": "至宝丹每服三分，灯心嫩竹叶汤送。"
    },
    {
      "type": "next",
      "value": "又 脉右缓大，左弱，面垢色已减，痰嗽不爽，良由胃中津液，为辛散温燥所伤，心营肺卫，悉受热焰蒸迫，致神呆喘急耳聋，清阳阻痹，九窍不利，首方宣解气血，继方芳香通窍，无形令其转旋，三焦自有专司，岂与俗医但晓邪滞攻击而已，今已获效，当与清养胃阴肺气，体素丰盛，阳弱不耐沉寒，然深秋冬交，天气降则上焦先受，试观霜露下垂，草木皆改容色，人在气交，法乎天地，兼参体质施治。"
    },
    {
      "type": "text",
      "value": "枇杷叶 炒黄川贝 橘红 郁金 茯苓 苡仁"
    }
  ],
  [
    {
      "type": "text",
      "value": "王 暑风热气入肺，上热，痰喘嗽。（暑风伤肺）"
    },
    {
      "type": "text",
      "value": "石膏 连翘 竹叶 杏仁 桑皮 苡仁 橘红 生甘草"
    },
    {
      "type": "next",
      "value": "又 肺气壅遏，身热喘咳，溺少。"
    },
    {
      "type": "text",
      "value": "苇茎合葶苈大枣汤。"
    }
  ],
  [
    {
      "type": "text",
      "value": "某（二五） 暑风外袭，肺卫气阻，头胀咳呛，畏风微热，防作肺疟。"
    },
    {
      "type": "text",
      "value": "丝瓜叶 大杏仁 香薷 桔梗 连翘 六一散"
    }
  ],
  [
    {
      "type": "text",
      "value": "某 舌灰黄，头痛咳逆，左肢掣痛，此烦劳阳动，暑风乘虚袭入，最虑风动中厥。"
    },
    {
      "type": "text",
      "value": "鲜荷叶（三钱） 鲜莲子（五钱） 茯神（一钱半） 益元散（三钱） 川贝母（一钱半） 橘红（一钱）"
    }
  ],
  [
    {
      "type": "text",
      "value": "杨（女） 暑热秽浊，阻塞肺部，气痹腹满，宜以轻可去实。"
    },
    {
      "type": "text",
      "value": "西瓜翠衣 白通草 活水芦根 生苡仁"
    },
    {
      "type": "text",
      "value": "临好，加入石膏末二钱。"
    }
  ],
  [
    {
      "type": "text",
      "value": "周（二三） 暑风热，神呆。"
    },
    {
      "type": "text",
      "value": "鲜荷叶 苦丁茶 滑石 木通 杏仁 厚朴 广皮 白蔻仁"
    }
  ],
  [
    {
      "type": "text",
      "value": "郁（二六） 暑热，头胀，咳喉痛。"
    },
    {
      "type": "text",
      "value": "鲜荷叶 杏仁 射干 橘红 桑皮 桔梗 木通 滑石"
    }
  ],
  [
    {
      "type": "text",
      "value": "胡 不饥不食不便，此属胃病，乃暑热伤气所致，味变酸浊，热痰聚脘，苦辛自能泄降，非无据也。（暑热阻气中痞不运）"
    },
    {
      "type": "text",
      "value": "半夏泻心汤去甘草、干姜，加杏仁、枳实。"
    }
  ],
  [
    {
      "type": "text",
      "value": "王 身热自汗，腹痛，大小便不利，脉虚，右大左小，暑热内闭，拟和表里法。"
    },
    {
      "type": "prescriptionItems",
      "value": [
        {
          "herb": "薄荷"
        },
        {
          "herb": "枳实"
        },
        {
          "herb": "黄芩"
        },
        {
          "herb": "生白芍"
        },
        {
          "herb": "竹叶心"
        },
        {
          "herb": "黑山栀"
        },
        {
          "herb": "通草"
        },
        {
          "herb": "甘草"
        }
      ]
    }
  ],
  [
    {
      "type": "text",
      "value": "程（四二） 秽热由清窍入，直犯募原，初头痛肌胀，今不饥痞闷，以苦辛寒法。"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "半夏"
        },
        {
          "herb": "厚朴"
        },
        {
          "herb": "橘红"
        },
        {
          "herb": "竹叶"
        },
        {
          "herb": "黄芩"
        },
        {
          "herb": "滑石"
        }
      ]
    },
    {
      "type": "next",
      "value": "又 脉虚，舌赤消渴，伏暑热气，过卫入营，治在手厥阴。"
    },
    {
      "type": "prescriptionItems",
      "value": [
        {
          "herb": "竹叶"
        },
        {
          "herb": "犀角"
        },
        {
          "herb": "生地"
        },
        {
          "herb": "麦冬"
        },
        {
          "herb": "玄参"
        }
      ]
    }
  ],
  [
    {
      "type": "text",
      "value": "某（六一） 舌黄，脘闷，头胀，口渴，溺短，此吸受秽气所致。"
    },
    {
      "type": "text",
      "value": "飞滑石（三钱） 白蔻仁（七分） 杏仁（三钱） 厚朴（一钱半） 通草（一钱半） 广皮白（一钱半）"
    }
  ],
  [
    {
      "type": "text",
      "value": "某（三三） 秽暑吸入，内结募原，脘闷腹痛，便泄不爽，法宜芳香逐秽，以疏中焦为主。"
    },
    {
      "type": "text",
      "value": "藿香梗 杏仁 厚朴 茯苓皮 半夏曲 广皮 香附 麦芽"
    }
  ],
  [
    {
      "type": "text",
      "value": "杨 秋暑内烁，烦渴，喜得冷冻饮料，脉右小弱者，暑伤气分，脉必芤虚也，此非结胸症，宜辛寒以彻里邪。"
    },
    {
      "type": "prescriptionItems",
      "value": [
        {
          "herb": "石膏"
        },
        {
          "herb": "知母"
        },
        {
          "herb": "厚朴"
        },
        {
          "herb": "杏仁"
        },
        {
          "herb": "半夏"
        },
        {
          "herb": "姜汁"
        }
      ]
    }
  ],
  [
    {
      "type": "text",
      "value": "沈（二三） 脉小色白，气分不足，兼之胃弱少食，闻秽浊要刮痧，阴柔之药，妨胃助浊，常以猪肚丸养胃，入夏令，热更伤气，每食远进生脉四君子汤一剂，恪守日服，可杜夏季客暑之侵。"
    },
    {
      "type": "text",
      "value": "生脉四君子汤，长服猪肚丸。"
    }
  ],
  [
    {
      "type": "text",
      "value": "卜（二八） 春夏必吞酸，肢痿麻木，此体虚不耐阳气升泄，乃热伤气分为病，宗东垣清暑益气之议。"
    },
    {
      "type": "text",
      "value": "人参 黄芪 白术 甘草 麦冬 五味 青皮 陈皮 泽泻 葛根 升麻 黄柏 归身 神曲"
    }
  ],
  [
    {
      "type": "text",
      "value": "任（十六） 冲年真阴未长，逢长夏湿热交迫，斯气泄烦倦，当静坐凉爽，过月凉飙至，炎熇去，乃却病之期，与清暑益气之属。"
    },
    {
      "type": "text",
      "value": "清暑益气汤。"
    }
  ],
  [
    {
      "type": "text",
      "value": "徐（十四） 长夏湿热令行，肢起脓窠，烦倦不嗜食，此体质本怯，而湿与热邪，皆伤气分，当以注夏同参．用清暑益气法。"
    },
    {
      "type": "text",
      "value": "人参 白术 广皮 五味 麦冬 川连 黄柏 升麻 葛根 神曲 麦芽 谷芽"
    },
    {
      "type": "text",
      "value": "鲜荷叶汁泛丸。"
    }
  ],
  [
    {
      "type": "text",
      "value": "施（四七） 以烦劳伤阳，交长夏发泄令加，见症都是气弱，亦热伤气也，烦渴有痰，先治其胃，盖阳明经脉，主乎束筋骨以流利机关耳。（烦劳伤暑胃虚）"
    },
    {
      "type": "text",
      "value": "金匮麦门冬汤。"
    }
  ],
  [
    {
      "type": "text",
      "value": "吴 诊脉肝胆独大，尺中动数，先天素弱，水亏，木少滋荣，当春深长夏，天地气机泄越，身中烦倦食减，皆热伤元气所致，进以甘酸，充养胃阴，少俟秋肃天降，培植下焦，固纳为宜。"
    },
    {
      "type": "text",
      "value": "炒麦冬 木瓜 北沙参 生甘草 乌梅"
    }
  ],
  [
    {
      "type": "text",
      "value": "程 暑久入营，夜寐不安，不饥微痞，阴虚体质，议理心营。（暑入心营）"
    },
    {
      "type": "prescriptionItems",
      "value": [
        {
          "herb": "鲜生地"
        },
        {
          "herb": "玄参"
        },
        {
          "herb": "川连"
        },
        {
          "herb": "银花"
        },
        {
          "herb": "连翘"
        },
        {
          "herb": "丹参"
        }
      ]
    }
  ],
  [
    {
      "type": "text",
      "value": "顾（十三） 阴虚遗热，小便淋沥，近日冒暑，初起寒热头痛，汗出不解，肌肉麻木，手足牵强，神昏如寐，成疟则轻，痉厥则重。"
    },
    {
      "type": "text",
      "value": "犀角 玄参 小生地 连翘心 竹叶心 石菖蒲 滑石"
    },
    {
      "type": "text",
      "value": "化牛黄丸，二服。"
    }
  ],
  [
    {
      "type": "text",
      "value": "某 初病伏暑，伤于气分，微热渴饮，邪犯肺也失治邪张，逆走膻中遂舌绛缩，小便忽闭，鼻煤裂血，口疮耳聋神呆，由气分之邪热，漫延于血分矣，夫肺主卫，心主营，营卫二气，昼夜行于经络之间，与邪相遇，或凉或热，今则入于络，津液被劫，必渐昏寐，所谓内闭外脱。"
    },
    {
      "type": "text",
      "value": "鲜生地 连翘 玄参 犀角 石菖蒲 金银花"
    }
  ],
  [
    {
      "type": "text",
      "value": "汪 暑风久入营络，微热忽凉，议用玉女煎。（暑风入营）"
    },
    {
      "type": "text",
      "value": "玉女煎去麦冬、牛膝，加丹皮竹叶。"
    }
  ],
  [
    {
      "type": "text",
      "value": "金 热止，津津汗出，伏暑已解，只因病魔日久，平素积劳，形色脉象虚衰，深虑变病，今饮食未进，寤寐未宁，议以敛液补虚。（暑病久延伤液）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯神"
        },
        {
          "herb": "麦冬"
        },
        {
          "herb": "五味"
        },
        {
          "herb": "炒白芍"
        }
      ]
    },
    {
      "type": "text",
      "value": "块辰砂一两，绵裹同煎。"
    },
    {
      "type": "next",
      "value": "又 热久，胃汁被劫，不饥不便，亦病后常事耳，古人论病，必究寝食，今食未加餐难寐，神识未清，为病伤元气，而热病必消烁真阴，议用三才汤意。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "天冬"
        },
        {
          "herb": "生地"
        },
        {
          "herb": "麦冬"
        },
        {
          "herb": "五味子"
        }
      ]
    }
  ],
  [
    {
      "type": "text",
      "value": "顾 右脉空大左脉小芤，寒热麻痹，腰痛冷汗，平素积劳内虚，秋暑客邪，遂干脏阴，致神迷心热烦躁，刮痧似乎略爽，病不肯解，此非经络间病，颇虑热深劫阴，而为痉厥，张司农集诸贤论暑病，谓入肝则麻痹，入肾为消渴，此其明征，议清阴分之邪，仍以养正辅之。（暑热深入劫阴）"
    },
    {
      "type": "text",
      "value": "阿胶 小生地 麦冬 人参 小川连 乌梅肉"
    }
  ],
  [
    {
      "type": "text",
      "value": "某 暑湿热气，触入上焦孔窍，头胀脘闷不饥，腹痛恶心，延久不清，有疟痢之忧，医者不明三焦治法，混投发散消食，宜乎无效。（暑湿弥漫三焦）"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "香豉"
        },
        {
          "herb": "橘红"
        },
        {
          "herb": "黑山栀"
        },
        {
          "herb": "半夏"
        },
        {
          "herb": "厚朴"
        },
        {
          "herb": "滑石"
        },
        {
          "herb": "黄芩"
        }
      ]
    }
  ],
  [
    {
      "type": "text",
      "value": "张 舌白罩灰黑，胸脘痞闷，潮热呕恶，烦渴汗出，自利，伏暑内发，三焦均受，然清理上中为要。"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "滑石"
        },
        {
          "herb": "黄芩"
        },
        {
          "herb": "半夏"
        },
        {
          "herb": "厚朴"
        },
        {
          "herb": "橘红"
        },
        {
          "herb": "黄连"
        },
        {
          "herb": "郁金"
        },
        {
          "herb": "通草"
        }
      ]
    }
  ],
  [
    {
      "type": "text",
      "value": "某（二六） 暑热郁遏，头胀脘痛，口渴溺短，当清三焦。"
    },
    {
      "type": "text",
      "value": "丝瓜叶 飞滑石 淡竹叶 茯苓皮 厚朴 藿香 广皮 通草"
    }
  ],
  [
    {
      "type": "text",
      "value": "何 暑湿皆客邪也，原无质，故初起头胀胸满，但伤上焦气分耳，酒家少谷，胃气素薄，一派消导，杂以辛散苦寒，胃再伤残，在上湿热，延及中下，遂协热自利，三焦邪蒸，气冲塞填胸，躁乱口渴，瓜果下脘，格拒相斗，此中宫大伤，况进热饮略受，其为胃阳残惫，而邪结内踞可知矣，考暑门时风烦躁，清浊交乱者，昔贤每以来复丹五六十粒，转运清浊为先，攻补难施之际，望其效灵耳。"
    },
    {
      "type": "text",
      "value": "来复丹。"
    }
  ],
  [
    {
      "type": "text",
      "value": "吴 目黄脘闷，咽中不爽，呕逆，寒少热多，暑湿客气之伤，三焦不通，非风寒之症。"
    },
    {
      "type": "text",
      "value": "大竹叶 黄芩 杏仁 滑石 陈皮 厚朴 半夏 姜汁"
    },
    {
      "type": "next",
      "value": "又 暑湿热，皆气也，并酿蓄浊痰于胃，遂口甜腻滞不饥，议以宣气理痰。"
    },
    {
      "type": "text",
      "value": "川贝母 瓜蒌皮 杏仁 黑山栀 泽泻"
    },
    {
      "type": "text",
      "value": "另用二贤散。"
    }
  ],
  [
    {
      "type": "text",
      "value": "某（四一） 诊脉弦，午后恶寒似热，不饥，溺涩短赤，暑热炎蒸，外袭肺卫，游行三焦，致气分窒痹而然，当用和法，宜薄滋味庶杜疟患。"
    },
    {
      "type": "text",
      "value": "杏仁 香薷 木通 飞滑石 茯苓 厚朴 白蔻仁 淡竹叶"
    },
    {
      "type": "next",
      "value": "又 照前方去香薷，加半夏。"
    }
  ],
  [
    {
      "type": "text",
      "value": "杨（二八） 暑热必挟湿，吸气而受，先伤于上，故仲景伤寒，先分六经，河间温热，须究三焦，大凡暑热伤气，湿着阻气，肺主一身周行之气，位高，为手太阴经，据述病样，面赤足冷，上脘痞塞，其为上焦受病显著，缘平素善饮，胃中湿热久伏，辛温燥烈，不但肺病不合，而胃中湿热，得燥热锢闭，下利稀水即协热下利，故黄连苦寒，每进必利甚者，苦寒以胜其辛热药味尚留于胃底也，然与初受之肺邪无当，此石膏辛寒，辛先入肺，知母为味清凉，为肺之母气，然不明肺邪，徒曰生津，焉是至理，昔孙真人未诊先问，最不误事，再据主家说及病起两旬，从无汗泄，经云，暑当汗出勿止，气分窒塞日久，热侵入血中，咯痰带血，舌红赤，不甚渴饮，上焦不解，漫延中下，此皆急清三焦，是第一章旨，故热病之瘀热，留络而为遗毒，注腑肠而为洞利，便为束手无策，再论湿乃重浊之邪，热为熏蒸之气，热处湿中，蒸淫之气，上迫清窍，耳为失聪，不与少阳耳聋同例，青蒿减柴胡一等，亦是少阳本药，且大病如大敌，选药若选将，苟非慎重，鲜克有济，议三焦厘清治，从河间法。（初三日）"
    },
    {
      "type": "text",
      "value": "飞滑石 生石膏 寒水石 大杏仁 炒黄竹茹 川通草 莹白金汁 金银花露"
    },
    {
      "type": "next",
      "value": "又 暮诊，诊脉后，腹胸肌腠，发现瘾疹，气分湿热，原有暗泄之机，早间所谈，余邪遗热，必兼解毒者为此，下午进药后，诊脉较大于早晨，神识亦如前，但舌赤中心甚干燥，身体扪之，热甚于早间，此阴分亦被热气蒸伤，瘦人虑其液涸，然痰咯不清，养阴药无往而非腻滞，议得早进清膈一剂，而三焦热秽之蓄，当用紫雪丹二三匙，藉其芳香宣窍逐秽斯锢热可解，浊痰不粘，继此调理之方，清营分，滋胃汁，始可瞻顾，其宿垢欲去，犹在旬日之外，古人谓下不嫌迟，非臆说也，紫雪丹一钱六分。"
    },
    {
      "type": "text",
      "value": "知母 竹叶心 连翘心 炒川贝 竹沥 犀角 玄参 金汁 银花露"
    },
    {
      "type": "next",
      "value": "又 一剂后用。"
    },
    {
      "type": "text",
      "value": "竹叶心 知母 绿豆皮 玄参 鲜生地 金银花"
    },
    {
      "type": "next",
      "value": "又 一剂后，去银花、绿豆皮，加人参麦冬。"
    },
    {
      "type": "next",
      "value": "又 初十申刻诊，经月时邪，脉形小数，小为病退，数为余热，故皮腠麸蜕，气血有流行之义，思食欲餐，胃中有醒豁之机，皆佳兆也，第舌赤而中心黄苔，热蒸既久，胃津阴液俱伤，致咽物咽中若阻，溺溲尿管犹痛，咯痰厚厚，宿垢未下，若急遽攻夺，恐真阴更涸矣，此存阴为主，而清腑兼之，故乱进食物，便是助热，惟清淡之味，与病不悖，自来热病，最怕食复劳复，举世共闻，非臆说也。"
    },
    {
      "type": "text",
      "value": "细生地 玄参心 知母 炒川贝 麦冬 地骨皮 银花露 竹沥"
    },
    {
      "type": "next",
      "value": "又 脉症如昨，仍议滋清阴分余热，佐清上脘热痰，照昨日方去地骨皮、银花露，加盐水、炒橘红。"
    }
  ],
  [
    {
      "type": "text",
      "value": "某 脉虚，伤暑，头重脘闷，跗酸。"
    },
    {
      "type": "text",
      "value": "丝瓜叶（三钱） 大杏仁（三钱） 六一散（三钱） 茯苓皮（三钱） 汉防己（一钱半） 绵茵陈（一钱） 细木通（一钱） 白蔻仁（五分）"
    }
  ],
  [
    {
      "type": "text",
      "value": "某 中恶暑厥。（暑厥）"
    },
    {
      "type": "text",
      "value": "苍术白虎汤加滑石。"
    }
  ],
  [
    {
      "type": "text",
      "value": "王 暑邪寒热，舌白不渴，吐血，此名暑瘵重症。（暑瘵）"
    },
    {
      "type": "text",
      "value": "西瓜翠衣 竹叶心 青荷叶汁 杏仁 飞滑石 苡仁"
    }
  ],
  [
    {
      "type": "text",
      "value": "万 暑邪不解，陷入厥阴，舌灰消渴，心下板实，呕恶吐蛔，寒热，下利血水，最危之症。（暑邪入厥阴）"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "黄芩"
        },
        {
          "herb": "干姜"
        },
        {
          "herb": "生白芍"
        },
        {
          "herb": "川椒"
        },
        {
          "herb": "乌梅"
        },
        {
          "herb": "人参"
        },
        {
          "herb": "枳实"
        }
      ]
    }
  ],
  [
    {
      "type": "text",
      "value": "江 暑邪深入厥阴，舌缩，少腹坚满，声音不出，自利，上下格拒，危期至速，勉拟暑门酸苦泄热，辅正驱邪一法。"
    },
    {
      "type": "text",
      "value": "黄连 淡干姜 乌梅 生白芍 半夏 人参 枳实"
    }
  ],
  [
    {
      "type": "text",
      "value": "某（十八） 劳伤挟暑，肺气受戕，咳血口干，先清暑热。（暑兼血症）"
    },
    {
      "type": "text",
      "value": "鲜荷叶 白扁豆 大沙参 茯神 苡仁"
    }
  ],
  [
    {
      "type": "text",
      "value": "朱（三二） 三伏中，阴气不生，阳气不潜，其头胀身痛，是暑邪初受，暑湿热必先伤气分，故舌白口渴身痛，早晨清爽，午夜烦蒸，状如温疟，沐浴绕动血络，宿病得时邪而来，仲景云，先治新病，后理宿病，是亦阴气先伤，阳气独发也。"
    },
    {
      "type": "prescriptionItems",
      "value": [
        {
          "herb": "鲜生地"
        },
        {
          "herb": "石膏"
        },
        {
          "herb": "知母"
        },
        {
          "herb": "玄参"
        },
        {
          "herb": "连翘"
        },
        {
          "herb": "竹叶心"
        }
      ]
    }
  ],
  [
    {
      "type": "text",
      "value": "王（三九） 虽是咳痰失血，然强能食，不知饥，目黄晡热，舌心黄，已现暑热客邪症象，此先宜清理肺胃，莫因久恙而投腻补。"
    },
    {
      "type": "text",
      "value": "杏仁 象贝母 郁金 川通草 桑叶 石膏 橘红 苡仁"
    },
    {
      "type": "next",
      "value": "又 晚服枇杷叶膏，早六味加阿胶麦冬。"
    },
    {
      "type": "next",
      "value": "又 阿胶 鸡子黄 小生地 麦冬 桑叶 炒黑丹皮"
    }
  ],
  [
    {
      "type": "text",
      "value": "徐（三六） 劳伤挟暑，咳血不饥。"
    },
    {
      "type": "text",
      "value": "鲜荷叶汁（冲） 大沙参 生苡仁 六一散 绿豆皮 杏仁 橘红 白蔻仁"
    }
  ],
  [
    {
      "type": "text",
      "value": "<D>天之暑热一动，地之湿浊自腾，人在蒸淫热迫之中，若正气设或有隙，则邪从口鼻吸入，气分先阻，上焦清肃不行，输化之机，失于常度，水谷之精微，亦蕴结而为湿也，人身一小天地，内外相应，故暑病必挟湿者，即此义耳，前人有因动因静之分，或伤或中之候，以及入心入肝，为疟为痢，中痧霍乱，暴厥卒死，种种传变之原，各有精义可参，兹不重悉，想大江以南，地卑气薄，湿胜热蒸，当此时候，更须防患于先，昔李笠翁记中所谓使天只有三时而无夏，则人之病也必稀，此语最确，盖暑湿之伤，骤者在当时为患，缓者于秋后为伏气之疾，其候也，脉色必滞，口舌必腻，或有微寒，或单发热，热时脘痞气窒，渴闷烦冤，每至午后则甚，入暮更剧，热至天明，得汗则诸恙稍缓，日日如是，必要两三候外，日减一日，方得全解，倘如元气不支，或调理非法，不治者甚多，然是病比之伤寒，其势觉缓，比之疟疾，寒热又不分明，其变幻与伤寒无二，其愈期反觉缠绵，若表之汗不易彻，攻之便易溏泻，过清则肢冷呕恶，过燥则唇齿燥裂，每遇秋来，最多是症，求之古训，不载者多，独己任编名之曰秋时晚发，感症似疟，总当以感症之法治之，要知伏气为病，四时皆有，但不比风寒之邪一汗而解，温热之气，投凉即安，夫暑与湿，为熏蒸粘腻之邪也，最难骤愈，若治不中，暑热从阳上熏，而伤阴化燥，湿邪从阴下沉，而伤阳变浊，以致神昏耳聋，舌干龈血，脘痞呕恶，洞泄肢冷，棘手之候丛生，竟至溃败莫救矣，参先生用意，宗刘河间三焦论立法，认明暑湿二气，何者为重，再究其病，实在营气何分，大凡六气伤人，因人而化，阴虚者火旺，邪归营分为多，阳虚者湿胜，邪伤气分为多，一则耐清，一则耐温，脏性之阴阳，从此可知也，于是在上者以辛凉微苦，如竹叶连翘杏仁，薄荷之类，在中者以苦辛宣通，如半夏泻心之类，在下者以温行寒性，质重开下，如桂苓甘露饮之类，此皆治三焦之大意也，或有所夹，又须通变，至于治气分有寒温之别，寒者宗诸白虎法，及天水散意，温者从乎二陈汤，及正气散法，理营分知清补之宜，清者如犀角地黄，加入心之品，补者有三才复脉等方，又如湿热沉混之苍术石膏汤，气血两燔之玉女法，开闭逐秽，与牛黄及至宝紫雪等剂，扶虚进参附，及两仪诸法，随其变幻，审其阴阳，运用之妙，存乎心也，附骥芜词，高明教正。（邵新甫）"
    },
    {
      "type": "text",
      "value": "徐评 所列诸案，皆平素伏暑之症为多，其卒然受暑之病绝少，若卒受之症，则当以香茹饮为主，不可不知也，此老治暑邪，能用轻清凉润之品以和肺，是其所长，但暑邪深入，必有闷乱烦躁等症，近于霍乱，此则更有治法，至于病重症危，属热邪横逆，不但人参不可轻用，而桂附干姜服之，无不立毙，乃亦仿仲景伤寒坏症治法，轻于一试，当时不知有害与否，而耳食之徒，竟以为必用之药，名本于此老，我见死者甚多，伤心惨目，不得不归咎于作俑之人也。</D>"
    }
  ]
]