[
  [
    {
      "type": "text",
      "value": "某 脉右数大，议清气分中燥热。（气分热）"
    },
    {
      "type": "text",
      "value": "桑叶 杏仁 大沙参 象贝母 香豉 黑栀皮"
    }
  ],
  [
    {
      "type": "text",
      "value": "卞 夏热秋燥致伤，都因阴分不足。（肺胃津液虚）"
    },
    {
      "type": "prescriptionItems",
      "value": [
        {
          "herb": "冬桑叶"
        },
        {
          "herb": "玉竹"
        },
        {
          "herb": "生甘草"
        },
        {
          "herb": "白沙参"
        },
        {
          "herb": "生扁豆"
        },
        {
          "herb": "地骨皮"
        },
        {
          "herb": "麦冬"
        },
        {
          "herb": "花粉"
        }
      ]
    }
  ],
  [
    {
      "type": "text",
      "value": "某 燥火上郁，龈胀咽痛，当辛凉清上。（火郁上焦）"
    },
    {
      "type": "text",
      "value": "薄荷梗 连翘壳 生甘草 黑栀皮 桔梗 绿豆皮"
    }
  ],
  [
    {
      "type": "text",
      "value": "王（六七） 老人舌腐，肉消肌枯，心事繁冗，阳气过动，致五液皆涸而为燥，冬月无妨，夏月深处林壑，心境凝然，可以延年。（心阳过动伤液）"
    },
    {
      "type": "text",
      "value": "每早服牛乳一杯。"
    }
  ],
  [
    {
      "type": "text",
      "value": "陈 秋燥复伤，宿恙再发，未可补涩，姑与甘药养胃。（胃阴虚）"
    },
    {
      "type": "prescriptionItems",
      "value": [
        {
          "herb": "麦冬"
        },
        {
          "herb": "玉竹"
        },
        {
          "herb": "北沙参"
        },
        {
          "herb": "生甘草"
        },
        {
          "herb": "茯神"
        },
        {
          "herb": "糯稻根须"
        }
      ]
    }
  ],
  [
    {
      "type": "text",
      "value": "某 上燥治气，下燥治血，此为定评，今阳明胃腑之虚，因久病呕逆，投以辛耗破气，津液劫伤，胃气不主下行，致肠中传送失司，经云，六腑以通为补，半月小效，全在一通补工夫，岂徒理燥而已，议甘寒清补胃阴。"
    },
    {
      "type": "text",
      "value": "鲜生地 天冬 人参 甜梨肉 生白蜜"
    }
  ],
  [
    {
      "type": "text",
      "value": "张 脉数虚，舌红口渴，上腭干涸，腹热不饥，此津液被劫，阴不上承，心下温温液液，用炙甘草汤，（热劫阴液）"
    },
    {
      "type": "prescriptionItems",
      "value": [
        {
          "herb": "炙甘草"
        },
        {
          "herb": "阿胶"
        },
        {
          "herb": "生地"
        },
        {
          "herb": "麦冬"
        },
        {
          "herb": "人参"
        },
        {
          "herb": "麻仁"
        }
      ]
    }
  ],
  [
    {
      "type": "text",
      "value": "某（氏） 心中烦热，正值经来，而热渴不已，若清肺气大谬，用复脉法。"
    },
    {
      "type": "prescriptionItems",
      "value": [
        {
          "herb": "炙甘草"
        },
        {
          "herb": "生地"
        },
        {
          "herb": "阿胶"
        },
        {
          "herb": "麦冬"
        },
        {
          "herb": "枣仁"
        },
        {
          "herb": "蔗浆"
        }
      ]
    }
  ],
  [
    {
      "type": "text",
      "value": "某 阳津阴液重伤，余热淹留不解，临晚潮热，舌色若赭，频饮救亢阳焚燎，究未能解渴，形脉俱虚，难投白虎，议以仲景复脉一法，为邪少虚多，使少阴厥阴二脏之阴少苏，冀得胃关复振，因左关尺空数不藏，非久延所宜耳。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "生地"
        },
        {
          "herb": "阿胶"
        },
        {
          "herb": "麦冬"
        },
        {
          "herb": "炙草"
        },
        {
          "herb": "桂枝"
        },
        {
          "herb": "生姜"
        },
        {
          "herb": "大枣"
        }
      ]
    }
  ],
  [
    {
      "type": "text",
      "value": "<D>燥为干涩不通之疾，内伤外感宜分，外感者由于天时风热过胜，或因深秋偏亢之邪，始必伤人上焦气分，其法以辛凉甘润肺胃为先，喻氏清燥救肺汤，及先生用玉竹门冬桑叶薄荷梨皮甘草之类是也，内伤者，乃人之本病，精血下夺而成，或因偏饵燥剂所致，病从下焦阴分先起，其法以纯阴静药，柔养肝肾为宜，大补地黄丸，六味丸之类是也，要知是症大忌者苦涩，最喜者甘柔，若气分失治，则延及于血，下病失治，则槁及乎上，喘咳痿厥，三消噫膈之萌，总由此致，大凡津液结而为患者，必佐辛通之气味，精血竭而为患者，必藉血肉之滋填，在表佐风药而成功，在腑以缓通为要务，古之滋燥养营汤，润肠丸，五仁汤，琼玉膏，一气丹，牛羊乳汁等法，各有专司也。（邵新甫）"
    },
    {
      "type": "text",
      "value": "徐评 有因风而燥，当兼治风案中未备。</D>"
    }
  ]
]