[
  [
    {
      "type": "text",
      "value": "张 伏气热蕴三焦，心凛热发，烦渴，遍体赤癍，夜躁不寐，两脉数搏。（三焦伏热）"
    },
    {
      "type": "text",
      "value": "羚羊角 犀角 连翘心 玄参心 鲜生地 金银花 花粉 石菖蒲"
    },
    {
      "type": "next",
      "value": "又 寒热，必有形象攻触，及于胃脘之下，口渴，喜饮暖汤，癍已发现，病不肯退，此邪气久伏厥阴之界矣。"
    },
    {
      "type": "prescriptionItems",
      "value": [
        {
          "herb": "桂枝"
        },
        {
          "herb": "川连"
        },
        {
          "herb": "黄芩"
        },
        {
          "herb": "花粉"
        },
        {
          "herb": "牡蛎"
        },
        {
          "herb": "枳实"
        }
      ]
    }
  ],
  [
    {
      "type": "text",
      "value": "严 湿温杂受，身发斑疹，饮水渴不解，夜烦不成寐，病中强食，反助邪威，议用凉膈疏斑方法。（湿温）"
    },
    {
      "type": "text",
      "value": "连翘 薄荷 杏仁 郁金 枳实汁 炒牛蒡 山栀 石膏"
    },
    {
      "type": "next",
      "value": "又 舌边赤，昏谵，早轻夜重，斑疹隐约，是温湿已入血络，夫心主血，邪干膻中，渐至结闭，为昏痉之危，苦味沉寒，竟入中焦，消导辛温，徒劫胃汁，皆温邪大禁，议清疏血分轻剂以透斑，更参入芳香逐秽，以开内窍，近代喻嘉言申明戒律，宜遵也。"
    },
    {
      "type": "prescriptionItems",
      "value": [
        {
          "herb": "犀角"
        },
        {
          "herb": "玄参"
        },
        {
          "herb": "连翘"
        },
        {
          "herb": "银花"
        },
        {
          "herb": "石菖蒲"
        }
      ]
    },
    {
      "type": "text",
      "value": "先煎至六分，后和入雪白金汁一杯，临服研入周少川牛黄丸一丸。"
    }
  ],
  [
    {
      "type": "text",
      "value": "江 温邪发疹，湿热内蕴，便闭不通，先开上焦。"
    },
    {
      "type": "prescriptionItems",
      "value": [
        {
          "herb": "杏仁"
        },
        {
          "herb": "苏子"
        },
        {
          "herb": "瓜蒌皮"
        },
        {
          "herb": "紫菀"
        },
        {
          "herb": "山栀"
        }
      ]
    }
  ],
  [
    {
      "type": "text",
      "value": "某 风温发痧。（风温）"
    },
    {
      "type": "text",
      "value": "薄荷 连翘 杏仁 牛蒡子 桔梗 桑皮 甘草 山栀"
    }
  ],
  [
    {
      "type": "text",
      "value": "某 风温发疹。"
    },
    {
      "type": "text",
      "value": "薄荷 赤芍 连翘 牛蒡子 桔梗 桑皮 甘草 山栀"
    }
  ],
  [
    {
      "type": "text",
      "value": "费 暴寒骤加，伏热更炽，邪郁则气血壅遏，痧疹不肯外达，痰气交阻，神迷喘促，渐入心胞络中，有内闭外脱之忧，热注下迫，自利粘腻不爽，法当开其结闭，消毒解其膻中之壅，必得神清，方保无变。（热邪入胞络）"
    },
    {
      "type": "text",
      "value": "连翘心 飞滑石 石菖蒲 炒金银花 射干 通草"
    },
    {
      "type": "text",
      "value": "煎化牛黄丸一丸。"
    }
  ],
  [
    {
      "type": "text",
      "value": "朱（十二） 痧后痰多，咳嗽气急。（湿热郁肺）"
    },
    {
      "type": "text",
      "value": "芦根（一两） 杏仁（一钱半） 桔梗（一钱） 飞滑石（一钱半） 桑皮（八分） 通草（一钱）"
    }
  ],
  [
    {
      "type": "text",
      "value": "某 痧后伏火未清，内热身痛。（痧后阴伤）"
    },
    {
      "type": "text",
      "value": "玉竹 白沙参 地骨皮 川斛 麦冬 生甘草"
    }
  ],
  [
    {
      "type": "text",
      "value": "某 痧后热不止，阴伤。"
    },
    {
      "type": "prescriptionItems",
      "value": [
        {
          "herb": "生白芍"
        },
        {
          "herb": "炙甘草"
        },
        {
          "herb": "生扁豆"
        },
        {
          "herb": "炒麦冬"
        },
        {
          "herb": "川斛"
        },
        {
          "herb": "谷芽"
        }
      ]
    }
  ],
  [
    {
      "type": "text",
      "value": "章 凉风外袭，伏热内蒸，秋金主令，内应乎肺，喘咳身热，始而昼热，继而暮热，自气分渐及血分，龈肉紫而肌垒发疹，辛寒清散为是。（外寒内热）"
    },
    {
      "type": "text",
      "value": "薄荷 连翘 石膏 淡竹叶 杏仁 桑皮 苡仁"
    }
  ],
  [
    {
      "type": "text",
      "value": "吴 病在暴冷而发，肌表头面不透，是外蕴为寒，内伏为热，肺病主卫，卫气分两解为是。"
    },
    {
      "type": "text",
      "value": "麻黄 石膏 牛蒡子 枳壳汁 杏仁 射干 桔梗 生甘草"
    }
  ],
  [
    {
      "type": "text",
      "value": "尹 环口燥裂而痛，头面身半以上，发出瘾疹赤纹，乃阳明血热，久蕴成毒，瘦人偏热，颇有是症，何谓医人不识。（阳明血热）"
    },
    {
      "type": "text",
      "value": "犀角地黄汤。"
    }
  ],
  [
    {
      "type": "text",
      "value": "江 温邪自利，瘾疹。（温邪内陷）"
    },
    {
      "type": "prescriptionItems",
      "value": [
        {
          "herb": "黄芩"
        },
        {
          "herb": "连翘"
        },
        {
          "herb": "牛蒡子"
        },
        {
          "herb": "桔梗"
        },
        {
          "herb": "香豉"
        },
        {
          "herb": "薄荷"
        },
        {
          "herb": "杏仁"
        },
        {
          "herb": "橘红"
        },
        {
          "herb": "通草"
        }
      ]
    }
  ],
  [
    {
      "type": "text",
      "value": "李（二七） 发瘰热肿，独现正面，每遇九十月大发，五六月渐愈，七八年来如是，因思夏令，阳气宣越，营卫流行无间，秋冬气凛外薄，气血凝滞，此湿热漫无发泄，乃少阳木火之郁，及阳明蕴蒸之湿，故上焦尤甚耳，法以辛凉，佐以苦寒，俾阳分郁热得疏，庶几发作势缓。（胆火胃湿郁蒸）"
    },
    {
      "type": "text",
      "value": "夏枯草 鲜菊叶 苦丁茶 鲜荷叶边 羚羊角 黑栀皮 郁金 苡仁"
    }
  ],
  [
    {
      "type": "text",
      "value": "唐（四五） 麻木忽高肿发瘰，必有风湿袭入皮膜，乃躯壳病，昔人每以宣行通剂。（风湿）"
    },
    {
      "type": "text",
      "value": "片姜黄 羚羊角 川桂枝 抚芎 半夏 白芥子"
    }
  ],
  [
    {
      "type": "text",
      "value": "某（十九） 风块瘙痒，咳嗽腹痛，邪着表里，当用双和。"
    },
    {
      "type": "prescriptionItems",
      "value": [
        {
          "herb": "牛蒡子"
        },
        {
          "herb": "杏仁"
        },
        {
          "herb": "连翘"
        },
        {
          "herb": "桔梗"
        },
        {
          "herb": "桑枝"
        },
        {
          "herb": "象贝母"
        }
      ]
    },
    {
      "type": "text",
      "value": "煎药送通圣丸。"
    }
  ],
  [
    {
      "type": "text",
      "value": "<D>癍者，有触目之色，而无碍手之质，即稠如锦纹稀如蚊迹之象也，或布于胸腹，或见于四肢，总以鲜红起发者为吉，色紫成片者为重，色黑者为凶，色青者为不治，盖有诸内而形诸外，可决其脏腑之安危，邪正之胜负也，殆伤寒瘟疫诸症，失于宣解，邪蕴于胃腑，而走入营中，每有是患耳，考方书之治，其法不一，大抵由失表而致者，当求之汗，失下而致者，必取乎攻，火甚清之，毒甚化之，营气不足者，助其虚而和之，托之，至于阴癍一说，见象甚微，若必指定些些之癍点为阴，犹恐不能无误，想前人此例，无非觉后人勿执见癍为实热之义也，吾故曰，必参之脉象及兼证方妥，痧者疹之通称，有头粒而如粟象，瘾者，即疹之属，肿而易痒，须知出要周匀，没宜徐缓，不外乎太阴阳明之患，故缪氏专以肺胃论治为精也，若先生之法，本乎四气，随其时令之胜复，酌以辛凉辛胜，及甘寒苦寒咸寒淡渗等法而治之，凡吾幼科诸友，于此尤当究心焉。（邵新甫） </D>"
    }
  ]
]