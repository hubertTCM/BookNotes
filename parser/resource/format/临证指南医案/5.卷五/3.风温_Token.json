[
  [
    {
      "type": "text",
      "value": "僧（五二） 近日风温上受，寸口脉独大，肺受热灼，声出不扬，先与辛凉清上，当薄味调养旬日。（风温伤肺）"
    },
    {
      "type": "text",
      "value": "牛蒡子 薄荷 象贝母 杏仁 冬桑叶 大沙参 南花粉 黑山栀皮"
    }
  ],
  [
    {
      "type": "text",
      "value": "杨 脉左实大，头目如蒙，清窍不爽，此风温仍在上焦，拟升降法。"
    },
    {
      "type": "text",
      "value": "干荷叶 薄荷 象贝 连翘 钩藤 生石膏末"
    }
  ],
  [
    {
      "type": "text",
      "value": "某 风温从上而入，风属阳，温化热，上焦近肺，肺气不得舒转，周行气阻，致身痛，脘闷，不饥，宜微苦以清降，微辛以宣通，医谓六经，辄投羌防，泄阳气，劫胃汁，温邪忌汗，何遽忘之。"
    },
    {
      "type": "text",
      "value": "杏仁 香豉 郁金 山栀 瓜蒌皮 蜜炒橘红"
    }
  ],
  [
    {
      "type": "text",
      "value": "叶 风温入肺，肺气不通，热渐内郁，如舌苔，头胀咳嗽，发疹，心中懊憹，脘中痞满，犹是气不舒展，邪欲结痹，宿有痰饮，不欲饮水，议栀豉合凉膈方法。"
    },
    {
      "type": "text",
      "value": "出栀皮 豆豉 杏仁 黄芩 瓜蒌皮 枳实汁"
    }
  ],
  [
    {
      "type": "text",
      "value": "郭 风温入肺，气不肯降，形寒内热，胸痞，皆膹郁之象，辛凉佐以微苦，手太阴主治。"
    },
    {
      "type": "prescriptionItems",
      "value": [
        {
          "herb": "黑山栀"
        },
        {
          "herb": "香豉"
        },
        {
          "herb": "杏仁"
        },
        {
          "herb": "桑叶"
        },
        {
          "herb": "瓜蒌皮"
        },
        {
          "herb": "郁金"
        }
      ]
    }
  ],
  [
    {
      "type": "text",
      "value": "秦（六三） 体质血虚，风温上受，滋清不应，气分燥也，议清其上。（风温化燥热）"
    },
    {
      "type": "text",
      "value": "石膏 生甘草 薄荷 桑叶 杏仁 连翘"
    },
    {
      "type": "next",
      "value": "又 照前方去连翘、薄荷，加陈蒌皮、郁金、栀皮。"
    }
  ],
  [
    {
      "type": "text",
      "value": "某 风火上郁，耳后结核，目眶痛。（少阳风火）"
    },
    {
      "type": "text",
      "value": "薄荷 牛蒡子 前胡 象贝 连翘 黑栀皮 赤芍 生甘草"
    }
  ],
  [
    {
      "type": "text",
      "value": "某 风温热伏，更劫其阴，日轻夜重，烦扰不宁。（风温伤阴）"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "阿胶"
        },
        {
          "herb": "麦冬"
        },
        {
          "herb": "白芍"
        },
        {
          "herb": "炙草"
        },
        {
          "herb": "蔗浆"
        }
      ]
    }
  ],
  [
    {
      "type": "text",
      "value": "马（三五） 风温热灼之后，津液未复，阳明脉络不旺，骨酸背楚，治以和补。"
    },
    {
      "type": "prescriptionItems",
      "value": [
        {
          "herb": "生黄芪"
        },
        {
          "herb": "鲜生地"
        },
        {
          "herb": "北沙参"
        },
        {
          "herb": "玉竹"
        },
        {
          "herb": "麦冬"
        },
        {
          "herb": "归身"
        }
      ]
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "某 阴虚风湿，气从左升。"
    },
    {
      "type": "text",
      "value": "桂枝汤加花粉杏仁。"
    }
  ],
  [
    {
      "type": "text",
      "value": "<D>风为天之阳气，温乃化热之邪，两阳熏灼，先伤上焦，种种变幻情状，不外手三阴为病薮，头胀汗出，身热咳嗽，必然并见，当与辛凉轻剂，清解为先，大忌辛温消散，劫烁清津，太阴无肃化之权，救逆则有蔗汁庐根玉竹门冬之类也，苦寒沉降，损伤胃口，阳明顿失循序之司，救逆则有复脉建中之类，大凡此症，骤变则为痉厥，缓变则为虚劳，则主治之方，总以甘药为要，或兼寒或兼温，在人通变可也。（邵新甫） </D>"
    }
  ]
]