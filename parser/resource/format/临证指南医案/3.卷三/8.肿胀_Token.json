[
  [
    {
      "type": "text",
      "value": "某（五一） 食谷不运，A1J8胀呕恶，大便不爽，脉弦色黄，此胃阳式微，升降失司使然，法当温通阳气。（胃阳虚。）"
    },
    {
      "type": "text",
      "value": "吴萸（八分） 半夏（三钱） 荜茇（一钱） 淡干姜（一钱） 生姜汁（五分） 广皮白（一钱半）"
    }
  ],
  [
    {
      "type": "text",
      "value": "陈（三八） 诊脉右大而缓，左如小数促，冬季寒热身痛，汗出即解，自劳役饥饱嗔怒之后，病势日加，面浮足肿，呼吸皆喘，目泪鼻衄，卧着气冲欲起，食纳留中不运，时序交夏，脾胃主候，睹色脉情形，中满胀病日来矣，盖此症属劳倦致损，初病即在脾胃，东垣云，胃为卫之本，脾乃营之源，脏腑受病，营卫二气，昼夜循环失度为寒为热，原非疟邪半表半里之症，斯时若有明眼，必投建中而愈，经言劳者温之，损者益之，建中甘温，令脾胃清阳自立，中原砥定，无事更迁，仲景亦谓男子脉大为劳，则知内经仲景东垣垂训，真规矩准绳至法，且汗泄积劳，都是阳伤，医药辛走劫阳，苦寒败胃，病患自述饮蔗即中脘不舒，顷之少腹急痛便稀，其胃阳为苦辛大伤明甚，又述咳频，冲气必自下上逆，夫冲脉隶于阳明，胃阳伤极，中乏坐镇之真气，冲脉动，则诸脉交动，浊阴散漫上布，此卧着欲起矣，愚非遥指其胀，正合内经浊气在上，则生A1J8胀，太阴所至为腹胀相符也，昔有见痰休治痰，见血休治血，当以病因传变推求，故辨论若此。"
    },
    {
      "type": "text",
      "value": "厚朴 杏仁 人参 茯苓 蜜煨姜 南枣"
    },
    {
      "type": "text",
      "value": "厚朴杏仁，取其能降气，参、苓、姜、枣，取其创建胃中之清阳，而和营卫也。"
    }
  ],
  [
    {
      "type": "text",
      "value": "吴（二四） 单胀溺少，温通颇适，当用大针砂丸一钱二分，八服。（脾阳虚）"
    }
  ],
  [
    {
      "type": "text",
      "value": "某 食下A1J8胀，舌黄，当治脾阳。"
    },
    {
      "type": "text",
      "value": "生白术（一钱半） 广皮（一钱） 茯苓（三钱） 厚朴（一钱） 木瓜（五分） 淡附子（七分）"
    }
  ],
  [
    {
      "type": "text",
      "value": "徐（三九） 攻痞变成单胀，脾阳伤极，难治之症。"
    },
    {
      "type": "text",
      "value": "生白术 熟附子 茯苓 厚朴 生干姜"
    }
  ],
  [
    {
      "type": "text",
      "value": "钱 食入腹胀，已五十日，且痛必有形攻动，头中微痛，夫痞满属气，痛因气滞，二便既通，其滞未必在乎肠胃，从太阴脾阳伤，以辛温开泄主之。"
    },
    {
      "type": "text",
      "value": "桂枝 生白芍 淡干姜 厚朴"
    },
    {
      "type": "next",
      "value": "又 照方去白芍，加生益智仁、茯苓。"
    }
  ],
  [
    {
      "type": "text",
      "value": "杨（五十） 饮酒聚湿，太阴脾阳受伤，单单腹胀，是浊阴之气锢结不宣通，二便不爽，治以健阳运湿。"
    },
    {
      "type": "prescriptionItems",
      "value": [
        {
          "herb": "生茅术"
        },
        {
          "herb": "草果"
        },
        {
          "herb": "附子"
        },
        {
          "herb": "广皮"
        },
        {
          "herb": "厚朴"
        },
        {
          "herb": "茯苓"
        },
        {
          "herb": "荜茇"
        },
        {
          "herb": "猪苓"
        }
      ]
    }
  ],
  [
    {
      "type": "text",
      "value": "吴（四三） 食下A1J8胀，便溏不爽，肢木不仁，此脾阳困顿，不能默运使然，温通中阳为主。"
    },
    {
      "type": "prescriptionItems",
      "value": [
        {
          "herb": "白术",
          "quantity": {
            "value": 0.3,
            "uom": "两"
          }
        },
        {
          "herb": "附子",
          "quantity": {
            "value": 0.1,
            "uom": "两"
          }
        },
        {
          "herb": "炮姜",
          "quantity": {
            "uom": "两",
            "value": 0.6
          }
        },
        {
          "herb": "桂枝木",
          "quantity": {
            "value": 0.1,
            "uom": "两"
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "荜茇",
          "quantity": {
            "value": 0.1,
            "uom": "两"
          }
        }
      ]
    }
  ],
  [
    {
      "type": "text",
      "value": "僧（四七） 俗语云，膏粱无厌发痈疽，淡泊不堪生肿胀，今素有脘痛，气逆呕吐，渐起肿胀，乃太阴脾脏之阳受伤，不司鼓动营运，阴土宜温，佐以制木治。"
    },
    {
      "type": "prescriptionItems",
      "value": [
        {
          "herb": "生于术"
        },
        {
          "herb": "茯苓"
        },
        {
          "herb": "广皮"
        },
        {
          "herb": "椒目"
        },
        {
          "herb": "厚朴"
        },
        {
          "herb": "益智仁"
        },
        {
          "herb": "良姜"
        }
      ]
    }
  ],
  [
    {
      "type": "text",
      "value": "某（六七） 左脉弦，胀满不运，便泄不爽，当温通脾阳。"
    },
    {
      "type": "text",
      "value": "草果仁（一钱） 茯苓皮（三钱） 大腹皮（三钱） 广皮（一钱半） 青皮（一钱） 厚朴（一钱半） 木猪苓（一钱半） 椒目（五分）"
    }
  ],
  [
    {
      "type": "text",
      "value": "吴 寒热伤中，腹微满，舌白，用治中法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "益智"
        },
        {
          "herb": "广皮"
        },
        {
          "herb": "茯苓"
        },
        {
          "herb": "泽泻"
        },
        {
          "herb": "金斛"
        },
        {
          "herb": "木瓜"
        }
      ]
    }
  ],
  [
    {
      "type": "text",
      "value": "周（五五） 久嗽四年，后失血，乃久积劳伤，酒肉不忌，湿郁脾阳为胀，问小溲仅通，大便仍溏，浊阴乘阳，午后夜分尤剧。"
    },
    {
      "type": "prescriptionItems",
      "value": [
        {
          "herb": "生于术"
        },
        {
          "herb": "熟附子"
        }
      ]
    }
  ],
  [
    {
      "type": "text",
      "value": "陈（五十） 积劳，脾阳伤，食下胀，足肿。"
    },
    {
      "type": "text",
      "value": "生白术 茯苓 熟附子 草果仁 厚朴 广皮"
    }
  ],
  [
    {
      "type": "text",
      "value": "某 躬耕南亩，曝于烈日，渍于水土，暑湿内蒸为泻痢，邪去正伤，临晚跗肿腹满，乃脾阳已困，诸气不司营运，浊阴渐尔窃据，内经病机，诸湿肿满，皆属于脾。"
    },
    {
      "type": "text",
      "value": "生白术 草蔻 茯苓 厚朴 附子 泽泻"
    }
  ],
  [
    {
      "type": "text",
      "value": "邹（三九） 深秋霍乱转筋，必有暴冷伤及脾胃，病机一十九条，河间皆谓热，亦属偏见，愈泻愈胀，岂是实症，夫酒客之湿，皆脾胃阳微不运，致湿邪凝聚，气壅成胀，见胀满彻投攻下，不究致病之因，故曰难调之症。"
    },
    {
      "type": "text",
      "value": "生白术 草果 熟附子 厚朴 广皮 茯苓"
    }
  ],
  [
    {
      "type": "text",
      "value": "陈（四四） 苦寒多用，胃阳久伤，右胁痛，呕酸浊，皆浊阴上干，用辛甘温中补虚痛减，病患述早上腹宽，暮夜气紧微硬，大便不爽，有单腹胀之忧。（脾胃阳虚）"
    },
    {
      "type": "text",
      "value": "人参 生白术 茯苓 肉桂 归身 益智 广皮 煨姜"
    }
  ],
  [
    {
      "type": "text",
      "value": "赵（五四） 胸腹胀满，久病痰多。"
    },
    {
      "type": "text",
      "value": "生白术（二两） 茯苓（二两） 厚朴（一两） 肉桂（五钱）"
    },
    {
      "type": "text",
      "value": "姜汁丸。"
    },
    {
      "type": "text",
      "value": "本草云，厚朴与白术能治虚胀，仿洁古枳术之意也，佐茯苓通胃阳，肉桂入血络，则病邪可却矣。"
    }
  ],
  [
    {
      "type": "text",
      "value": "杨 脉沉小弦，中年已后，阳气不足，痰饮水寒，皆令逆趋，致运纳失和，渐有胀满浮肿，法以辛温宣通，以本病属脾胃耳。"
    },
    {
      "type": "prescriptionItems",
      "value": [
        {
          "herb": "人参",
          "quantity": {
            "value": 0.1,
            "uom": "两"
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "白芍",
          "quantity": {
            "uom": "两",
            "value": 0.6
          }
        },
        {
          "herb": "淡附子",
          "quantity": {
            "value": 0.1,
            "uom": "两"
          }
        },
        {
          "herb": "姜汁",
          "quantity": {
            "value": 0.03,
            "uom": "两"
          },
          "comment": "调"
        }
      ]
    }
  ],
  [
    {
      "type": "text",
      "value": "倪（二十） 腹软膨，便不爽，腑阳不行。"
    },
    {
      "type": "text",
      "value": "生益智 茯苓 生谷芽 广皮 砂仁壳 厚朴"
    },
    {
      "type": "next",
      "value": "又 六腑不通爽，凡浊味食物宜忌。"
    },
    {
      "type": "text",
      "value": "鸡肫皮 麦芽 山楂 砂仁 陈香橼"
    },
    {
      "type": "next",
      "value": "又 脉沉小缓，早食难化，晚食夜胀，大便不爽，此腑阳久伤，不司流行，必以温药疏通，忌食闭气粘荤。"
    },
    {
      "type": "text",
      "value": "生白术 附子 厚朴 草果 茯苓 广皮白 槟榔汁"
    }
  ],
  [
    {
      "type": "text",
      "value": "浦（四九） 肾气丸，五苓散，一摄少阴，一通太阳，浊泄溺通，腹满日减，不为错误，但虚寒胀病，而用温补，阅古人调剂，必是通法，盖通阳则浊阴不聚，守补恐中焦易钝，喻氏谓能变胃，而不受胃变，苟非纯刚之药，曷胜其任。（肾胃阳虚）"
    },
    {
      "type": "text",
      "value": "议于暮夜服玉壶丹五分，晨进。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "半夏"
        },
        {
          "herb": "姜汁"
        },
        {
          "herb": "茯苓"
        },
        {
          "herb": "枳实"
        },
        {
          "herb": "干姜"
        }
      ]
    }
  ],
  [
    {
      "type": "text",
      "value": "陈（六二） 老人脾肾阳衰，午后暮夜，阴气用事，食纳不适，肠鸣A1J8胀，时泄，治法初宜刚剂，俾阴浊不僭，阳乃复辟。"
    },
    {
      "type": "text",
      "value": "人参（一钱半） 淡附子（一钱） 淡干姜（八分） 茯苓（三钱） 炒菟丝（三钱） 胡芦巴（一钱）"
    },
    {
      "type": "text",
      "value": "此治阳明之阳也，若参入白术、甘草，则兼走太阴矣。"
    }
  ],
  [
    {
      "type": "text",
      "value": "某（三七） 肿胀由足入腹，诊脉细软，不能运谷，当治少阴太阴。（脾肾阳虚）"
    },
    {
      "type": "text",
      "value": "生白术 厚朴 茯苓 淡附子 淡干姜 荜茇"
    }
  ],
  [
    {
      "type": "text",
      "value": "马（三六） 暮食不化，黎明瘕泄，乃内伤单胀之症，脾肾之阳积弱，据理当用肾气丸。"
    }
  ],
  [
    {
      "type": "text",
      "value": "顾（四三） 脉微而迟，色衰萎黄，蟹为介属，咸寒沉降，凡阳气不足者，食之损阳，其致病之由，自试二次矣，久利久泄，古云无不伤肾，今浮肿渐起自下，是水失火而败，若非暖下，徒见泄泻有红，为脾胃湿热，必致中满败坏。"
    },
    {
      "type": "text",
      "value": "生茅术 熟地炭 熟附子 淡干姜 茯苓 车前"
    }
  ],
  [
    {
      "type": "text",
      "value": "某 脾肾虚寒多泻，由秋冬不愈，春木已动，势必克土，腹满，小便不利，乃肿病之根，若不益火生土，日吃疲药，焉能却病。"
    },
    {
      "type": "text",
      "value": "人参 白术 附子 生益智 菟丝子 茯苓"
    }
  ],
  [
    {
      "type": "text",
      "value": "姚（四八） 据说情怀不适，因嗔怒，痰嗽有血，视中年形瘁肉消，渐渐腹胀跗肿，下午渐甚，阳气日夺，早服肾气丸三钱，昼服五苓散。（肾阳虚）"
    }
  ],
  [
    {
      "type": "text",
      "value": "殷（氏） 行动气坠于下，卧着气拥于上，此跗肿昼甚，头胀夜甚，总是中年阳微，最有腹大喘急之事。"
    },
    {
      "type": "text",
      "value": "济生丸（十服）。"
    }
  ],
  [
    {
      "type": "text",
      "value": "某 阳微阴结，肿胀。"
    },
    {
      "type": "prescriptionItems",
      "value": [
        {
          "herb": "附子"
        },
        {
          "herb": "苡仁"
        },
        {
          "herb": "白术"
        },
        {
          "herb": "木防己"
        },
        {
          "herb": "泽泻"
        },
        {
          "herb": "细辛"
        }
      ]
    }
  ],
  [
    {
      "type": "text",
      "value": "朱 阳明胃逆，厥阴来犯，丹溪谓上升之气，自肝而出，清金开气，亦有制木之功能，而痛胀稍缓，议以温胆加黄连方。（肝胃不和）"
    },
    {
      "type": "text",
      "value": "半夏 茯苓 橘红 枳实 竹茹 川连 生白芍"
    }
  ],
  [
    {
      "type": "text",
      "value": "某（二八） 舌微黄，瘕逆，脘胸悉胀，当和肝胃。"
    },
    {
      "type": "prescriptionItems",
      "value": [
        {
          "herb": "桂枝木"
        },
        {
          "herb": "干姜"
        },
        {
          "herb": "青皮"
        },
        {
          "herb": "吴萸"
        },
        {
          "herb": "川楝子"
        },
        {
          "herb": "炒半夏"
        }
      ]
    }
  ],
  [
    {
      "type": "text",
      "value": "秦 两年初秋发伤，脉络气血不为流行，而腹满重坠，卧则颇安，脐左动气，卧则尤甚，吐冷沫，常觉冷气，身麻语塞，肝风日炽，疏泄失职，经以肝病吐涎沫，木侮土位，自多A1J8胀，丹溪云，自觉冷者非真冷也，两次溃疡之后，刚燥热药，似难进商，议以宣通肝胃为治，有年久恙，贵乎平淡矣。"
    },
    {
      "type": "text",
      "value": "云茯苓（三钱） 三角胡麻（捣碎滚水洗十次三钱） 厚橘红（一钱） 嫩钩藤（一钱） 熟半夏（炒黄一钱半） 白旋覆花（一钱）"
    },
    {
      "type": "text",
      "value": "滤清，服一杯，四帖。"
    },
    {
      "type": "next",
      "value": "又 接服大半夏汤。"
    },
    {
      "type": "prescriptionItems",
      "value": [
        {
          "herb": "熟半夏",
          "quantity": {
            "uom": "两",
            "value": 0.7
          },
          "comment": "炒"
        },
        {
          "herb": "云苓",
          "quantity": {
            "value": 0.5,
            "uom": "两"
          },
          "comment": "小块"
        },
        {
          "herb": "姜汁",
          "quantity": {
            "value": 0.04,
            "uom": "两"
          },
          "comment": "调服"
        },
        {
          "herb": "人参",
          "quantity": {
            "value": 0.1,
            "uom": "两"
          },
          "comment": "同煎"
        }
      ]
    }
  ],
  [
    {
      "type": "text",
      "value": "方（五九） 诊脉百至，右缓涩，左弦劲，始而肠鸣泄气，由渐腹满A1J8胀，纳食几废，便难溺少。此皆情怀少旷，清气不转，肝木侵侮胃土，腑阳窒塞，胀满日甚，据云，先因胃脘心下痛症，气郁显然，非旦晚图功之象，议河间分消法。（肝郁犯胃兼湿）"
    },
    {
      "type": "text",
      "value": "杏仁 厚朴 海金沙 陈香橼 郁金 莱菔子 木通 鸡肫皮"
    }
  ],
  [
    {
      "type": "text",
      "value": "王（三七） 食入不运，脘中A1J8胀，病由悒郁，经年不愈，视色黄形瘦，按脉小而涩，喜凉饮，恶热，大便未经通调，九窍不和，皆胃病矣。"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "鸡肫皮"
        },
        {
          "herb": "枳实"
        },
        {
          "herb": "广皮"
        },
        {
          "herb": "桔梗"
        },
        {
          "herb": "瓜蒌实"
        },
        {
          "herb": "半夏"
        },
        {
          "herb": "莱菔子"
        },
        {
          "herb": "郁金"
        },
        {
          "herb": "杏仁"
        }
      ]
    },
    {
      "type": "text",
      "value": "姜汁竹沥丸。"
    }
  ],
  [
    {
      "type": "text",
      "value": "杨（四十） 肝郁乘胃为胀，经年内结有形，用缓消一法。"
    },
    {
      "type": "text",
      "value": "生茅术 鸡肫皮 川连 生厚朴 淡姜渣 针砂（制）"
    },
    {
      "type": "text",
      "value": "椒目汤法丸。"
    }
  ],
  [
    {
      "type": "text",
      "value": "毕 湿热，由腑滞及肠中，大便不爽，食入不适，平昔肝木易动，厥阴不主疏泄，少腹形胀，无非滞气之壅，久则凝瘀日踞。"
    },
    {
      "type": "text",
      "value": "小温中丸三钱，十服。"
    }
  ],
  [
    {
      "type": "text",
      "value": "程（三十） 脉右弦，面黄，腹满，按之漉漉有声，每大便先腹痛，便不能干爽，此胃气不降，阳气自滞，由乎嗔怒不息，肝木横逆，疏泄失司，A1J8胀之来，皆由乎此，议泄肝通腑，浊宣胀减之义。"
    },
    {
      "type": "text",
      "value": "杏仁 紫厚朴 猪苓 郁金 椒目 槟榔汁"
    },
    {
      "type": "text",
      "value": "接服小温中九。"
    }
  ],
  [
    {
      "type": "text",
      "value": "某（五七） 不饥不运，少腹胃脘悉满，诊脉左弦，乃肝木犯胃，二腑不主流行，浊阴渐次弥漫，他日单胀之作，竟有难以杜患者，速速戒恼怒，安闲自在，诚治斯疾之良图。"
    },
    {
      "type": "text",
      "value": "小温中丸一钱五分，开水送下。"
    }
  ],
  [
    {
      "type": "text",
      "value": "夏 夏四月，脾胃主气，嗔怒怫郁，无不动肝，肝木侮土，而脾胃受伤，郁久气不转舒，聚而为热，乃壮火害气，宜乎减食A1J8胀矣，当作木土之郁调治，桂附助热，萸地滋滞，郁热益深，是速增其病矣。"
    },
    {
      "type": "text",
      "value": "钩藤 丹皮 黑山栀 川连 青皮子 紫厚朴 莱菔子 广皮白 薄荷梗"
    },
    {
      "type": "next",
      "value": "又 胀势已缓，脉来弦实，此湿热犹未尽去，必淡泊食物，清肃胃口，以清渗利水之剂，服五六日再议。"
    },
    {
      "type": "text",
      "value": "猪苓 泽泻 通草 海金沙 金银花 茯苓皮 黑稆豆皮"
    },
    {
      "type": "next",
      "value": "又 诊脉浮中沉，来去不为流利，气阻湿郁，胶痰内着，议用控涎丹六分，缓攻。"
    },
    {
      "type": "next",
      "value": "又 服控涎丹，大便通而不爽，诊右脉弦实，目黄舌燥，中焦湿热不行，因久病神倦，不敢过攻，议用丹溪小温中丸，每服三钱，乃泄肝通胃，以缓治其胀。"
    }
  ],
  [
    {
      "type": "text",
      "value": "谢 形神劳烦，阳伤，腑气不通，疝瘕阴浊，从厥阴乘犯阳明，胃为阴浊蒙闭，肠中气窒日甚，年前邪势颇缓，宣络可效，今闭锢全是浊阴，若非辛雄刚剂，何以直突重围，胀满日增，人力难施矣。"
    },
    {
      "type": "text",
      "value": "生炮川乌头 生淡川附子 淡干姜 淡吴萸 川楝子 小茴香 猪胆汁"
    }
  ],
  [
    {
      "type": "text",
      "value": "唐（氏） 紫菀 杏仁 通草 郁金 黑山栀"
    },
    {
      "type": "next",
      "value": "又 三焦不通，脘痹腹胀，二便皆秘，前方用开手太阴肺，苦辛润降，小溲得利，兼进小温中丸，泄肝平胃，胀势十减有五，但间日寒热复来，必是内郁之气，阳不条达，多寒战栗，议用四逆散和解，其小温中丸仍用。"
    },
    {
      "type": "text",
      "value": "生白芍 枳实 柴胡 黄芩 半夏 杏仁 竹茹 生姜"
    }
  ],
  [
    {
      "type": "text",
      "value": "张（妪） 腹臌A1J8胀，大便不爽，得暖气稍快，乃阳气不主流行，盖六腑属阳，以通为补，春木地气来升，土中最畏木乘，势猖炽，治当泄木安土，用丹溪小温中丸，每服三钱。"
    }
  ],
  [
    {
      "type": "text",
      "value": "张（氏） 用镇肝逆理胃虚方法，脉形小弱，吐涎沫甚多，仍不纳谷，周身寒凛，四肢微冷，皆胃中无阳，浊上僭踞，而为A1J8胀，所谓食不得入，是无火也。（肝犯胃阳虚）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "吴萸"
        },
        {
          "herb": "干姜"
        },
        {
          "herb": "附子"
        },
        {
          "herb": "川连"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "丁（三十） 嗔怒，气血逆乱，右胁不和，夜食嗳噫A1J8胀，乃肝胃病，治以解郁，宣通气血。（木郁气滞血涩）"
    },
    {
      "type": "text",
      "value": "钩藤 丹皮 桑叶 生香附 茯苓 神曲 降香木 炒黑楂肉"
    }
  ],
  [
    {
      "type": "text",
      "value": "徐 平素肝气不和，胁肋少腹A1J8胀，气血不调，痰饮渐聚，厥阴阳明同治。"
    },
    {
      "type": "text",
      "value": "桃仁 延胡 归尾 小茴 香附 半夏 茯苓 橘红 神曲"
    }
  ],
  [
    {
      "type": "text",
      "value": "马（三四）脉实，久病瘀热在血，胸不爽，小腹坠，能食不渴，二便涩少，两进苦辛宣腑，病未能却，此属血病，用通幽法。"
    },
    {
      "type": "text",
      "value": "桃仁 郁李仁 归尾 小茴 红花 制大黄 桂枝 川楝子"
    },
    {
      "type": "next",
      "value": "又 昼日气坠少腹，夜卧不觉，甚则头昏胸闷，今年五月，初用疏滞，继通三焦，续进通幽，其坠胀仍若，议辛香流气法。"
    },
    {
      "type": "prescriptionItems",
      "value": [
        {
          "herb": "川楝子"
        },
        {
          "herb": "延胡"
        },
        {
          "herb": "小茴"
        },
        {
          "herb": "黑山栀"
        },
        {
          "herb": "青木香"
        },
        {
          "herb": "橘核"
        }
      ]
    },
    {
      "type": "text",
      "value": "生香附磨汁法丸。"
    }
  ],
  [
    {
      "type": "text",
      "value": "董 初因下血转痢，继而大便秘艰，自左胁下有形，渐致胀大坚满，小便自利，病在血分，久病两年，形瘦气短，不敢峻攻，若五积成例，议用古禹余粮丸，每日一钱。"
    }
  ],
  [
    {
      "type": "text",
      "value": "郑（氏） 得食腹痛，上及心胸，下攻少腹，甚至筋胀，扰于周身经络之间，大便欲解不通畅，此乃肠胃气阻，故痛随利减。"
    },
    {
      "type": "text",
      "value": "神保丸。（一钱）"
    }
  ],
  [
    {
      "type": "text",
      "value": "张 脉左弦，右浮涩，始因脘痛贯胁，继则腹大高凸，纳食减少难运，二便艰涩不爽，此乃有年操持萦虑太甚，肝木拂郁，脾土自困，清浊混淆，胀势乃成，盖脏真日漓，腑阳不运，考古治胀名家，必以通阳为务，若滋阴柔药，微加桂附，凝阴冱浊，岂是良法，议用局方禹粮丸，暖其水脏，攻其秽浊，俟有小效，兼进通阳刚补是为虚症内伤胀满治法，至于攻泻劫夺，都为有形而设，与无形气伤之症不同也。（肝郁犯脾）"
    },
    {
      "type": "text",
      "value": "局方禹余粮丸。"
    }
  ],
  [
    {
      "type": "text",
      "value": "陈（妪） 久郁，伤及脾胃之阳，面无华色，纳粥欲呕，大便溏泄，气陷则跗肿，气呆则脘闷，有中满之忧，用治中法。（肝犯脾胃）"
    },
    {
      "type": "text",
      "value": "人参 生益智 煨姜 茯苓 木瓜 炒广皮"
    }
  ],
  [
    {
      "type": "text",
      "value": "程（女） 脉数，恶心，脘胀。（肝脾不和夹暑邪）"
    },
    {
      "type": "prescriptionItems",
      "value": [
        {
          "herb": "炒半夏"
        },
        {
          "herb": "广皮"
        },
        {
          "herb": "藿香",
          "comment": "黄连一分煎水拌"
        },
        {
          "herb": "茯苓"
        },
        {
          "herb": "郁金"
        }
      ]
    },
    {
      "type": "next",
      "value": "又 暑伤脾胃，则肝木犯土，左腹膨，泄泻。"
    },
    {
      "type": "text",
      "value": "人参 厚朴 广皮 炒泽泻 茯苓 木瓜 炙草 炒楂肉"
    },
    {
      "type": "next",
      "value": "又 人参 炒柴胡 炒白芍 炒黄芩 茯苓 炙草 生姜 大枣"
    }
  ],
  [
    {
      "type": "text",
      "value": "宋 食入脘胀，此属胃病，视色苍形瘦，自述饮酒呕吐而得，又述耳鸣肉瞤，是木火犯中，郁勃病甚，议用逍遥减白术，合左金方。（木火犯土）"
    }
  ],
  [
    {
      "type": "text",
      "value": "朱（四三） 瘰疬马刀，都是肝胆为病，病久延及脾胃，腹满便涩，舌黄微渴，非温补可服，泄木火以疏之，和脾胃以调之，冀其胀势稍减。"
    },
    {
      "type": "text",
      "value": "吴萸拌川连 生于术 川楝子 炒山楂 黑山栀 厚朴 青皮 椒目"
    }
  ],
  [
    {
      "type": "text",
      "value": "唐（女） 气臌三年，近日跌仆呕吐，因惊气火更逆，胸臆填塞胀满，二便皆通，自非质滞，喜凉饮，面起瘅瘰，从病能篇骤胀属热。"
    },
    {
      "type": "text",
      "value": "川连 淡黄芩 半夏 枳实 干姜 生白芍 铁锈针"
    }
  ],
  [
    {
      "type": "text",
      "value": "颜（六三） 今年风木加临，太阴阳明不及，遂为A1J8胀，小便不利，两跗皆肿，大便涩滞，治在腑阳，用分消汤方。（肝犯脾胃阳虚有湿）"
    },
    {
      "type": "prescriptionItems",
      "value": [
        {
          "herb": "生于术"
        },
        {
          "herb": "茯苓"
        },
        {
          "herb": "泽泻"
        },
        {
          "herb": "猪苓"
        },
        {
          "herb": "厚朴"
        },
        {
          "herb": "椒目"
        }
      ]
    },
    {
      "type": "text",
      "value": "海金沙汤煎。"
    }
  ],
  [
    {
      "type": "text",
      "value": "吴 今岁厥阴司天加临，惊蛰节，病腹满喘促，肢肿面浮，寒热汗出，皆木乘土位，清阳不得舒展，浊气痞塞僭踞，故泄气少宽，姑拟通腑以泄浊。"
    },
    {
      "type": "text",
      "value": "生于术 茯苓 椒目 紫厚朴 泽泻 淡姜渣"
    }
  ],
  [
    {
      "type": "text",
      "value": "朱（四九） 郁勃久坐，中焦不运，寒热，小溲不通，腹膨胀满，脉小而涩，全是腑阳失司，与泄木通腑分消法。"
    },
    {
      "type": "text",
      "value": "四苓加椒目、厚朴、大腹皮、青皮。"
    }
  ],
  [
    {
      "type": "text",
      "value": "陈 壮盛年岁，形消色夺，诊脉右小促，左小弦劲，病起上年秋季，脘中卒痛，有形梗突，病后陡遇惊触，渐次食减不适，食入不运，停留上脘，腹形胀满，甚则胁肋皆胀，四肢不暖，暮夜渐温，大便旬日始通，便后必带血出，清早未食，自按脐上气海，有瘕形甚小，按之微痛，身动饮水，寂然无踪，天气稍冷，爪甲色紫，细推病属肝脾，气血不通，则为郁遏，久则阳微痹结，上下不行，有若否卦之义，阅医药或消或补，总不见效者，未知通阳之奥耳。（肝脾不和清阳痹结）"
    },
    {
      "type": "text",
      "value": "薤白 桂枝 瓜蒌仁 生姜 半夏 茯苓"
    },
    {
      "type": "next",
      "value": "又 薤白汁 桂枝木 瓜蒌实 川楝子皮 半夏 茯苓 归须 桃仁 延胡 姜汁"
    },
    {
      "type": "text",
      "value": "二汁法丸。"
    }
  ],
  [
    {
      "type": "text",
      "value": "某 胀满跗肿，小溲短涩不利，便泄不爽，当开太阳为主。（湿浊凝滞小溲不行当开太阳）"
    },
    {
      "type": "text",
      "value": "五苓散加椒目。"
    }
  ],
  [
    {
      "type": "text",
      "value": "某（六七） 少腹单胀，二便通利稍舒，显是腑阳窒痹，浊阴凝结所致，前法专治脾阳，宜乎不应，当开太阳为要。"
    },
    {
      "type": "text",
      "value": "五苓散加椒目。"
    }
  ],
  [
    {
      "type": "text",
      "value": "郑 两投通里窍法，痛胀颇减，无如阴阳不分，舌绛烦渴，不欲纳谷，想太阳膀胱不开，阳明胃不司阖，法当仍与通阳腑为要，但五苓桂术，断不适用，议用甘露饮意。"
    },
    {
      "type": "text",
      "value": "猪苓 茯苓 泽泻 寒水石 椒目 炒橘核"
    }
  ],
  [
    {
      "type": "text",
      "value": "程 今年长夏久热，热胜阳气外泄，水谷运迟，湿自内起，渐渐浮肿，从下及上，至于喘咳不能卧息，都是浊水凝痰，阻遏肺气下降之司，但小溲不利，太阳气亦不通调，此虽阳虚症，若肾气汤中萸地之酸腻，力难下行矣。"
    },
    {
      "type": "prescriptionItems",
      "value": [
        {
          "herb": "茯苓"
        },
        {
          "herb": "桂枝木"
        },
        {
          "herb": "杏仁"
        },
        {
          "herb": "生白芍"
        },
        {
          "herb": "干姜"
        },
        {
          "herb": "五味"
        },
        {
          "herb": "生牡蛎"
        },
        {
          "herb": "泽泻"
        }
      ]
    }
  ],
  [
    {
      "type": "text",
      "value": "马（五一） 初起胸痹呕吐，入夏跗臁少腹悉肿，食谷不运，溲短不利，此阳气式微，水谷之湿内蕴，致升降之机失司，当开太阳，姑走湿邪。"
    },
    {
      "type": "prescriptionItems",
      "value": [
        {
          "herb": "猪苓",
          "quantity": {
            "value": 0.3,
            "uom": "两"
          }
        },
        {
          "herb": "桂枝木",
          "quantity": {
            "value": 0.08,
            "uom": "两"
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "泽泻",
          "quantity": {
            "value": 0.1,
            "uom": "两"
          }
        },
        {
          "herb": "防己",
          "quantity": {
            "uom": "两",
            "value": 0.6
          }
        },
        {
          "herb": "厚朴",
          "quantity": {
            "value": 0.1,
            "uom": "两"
          }
        }
      ]
    },
    {
      "type": "text",
      "value": "四帖。"
    }
  ],
  [
    {
      "type": "text",
      "value": "邱（六岁） 六龄稚年，夏至湿热外薄，所食水谷之气，蒸为湿滞，阻遏气机，脾不转运，水道不通，腹笥满胀，幼科但知消导，不晓通腑泄湿，致脾气大困，泄泻不分阴阳，参苓之补，仅救消涤之害，不能却除湿滞，故虽受无益于病，病根都在中宫，泄肝以安胃，分利以通腑，必得小溲频利，冀有中窾之机。"
    },
    {
      "type": "text",
      "value": "猪苓 泽泻 海金沙 通草 椒目"
    }
  ],
  [
    {
      "type": "text",
      "value": "吴 平昔湿痰阻气为喘，兹因过食停滞，阴脏之阳不运，阳腑之气不通，二便不爽，跗肿腹满，诊脉沉弦，犹是水寒痰滞，阻遏气分，上下皆不通调，当从三焦分治，顷见案头一方，用菟丝子升少阴，吴茱萸泄厥阴，不知作何解释，不敢附和，仍用河间分消定议。（湿壅三焦肺气不降）"
    },
    {
      "type": "text",
      "value": "大杏仁 莱菔子 猪苓 泽泻 葶苈子 厚朴 桑白皮 广皮 细木通"
    },
    {
      "type": "next",
      "value": "又 三焦分消，泄肝通腑，二便不爽如昔，诊脉浮小带促，闻声呼息不利，是气分在上结阻，以致中下不通，喘胀要旨，开鬼门以取汗，洁净腑以利水，无非宣通表里，务在治病源头，据脉症参详，急急开上为法，合金匮风水反登义矣。"
    },
    {
      "type": "prescriptionItems",
      "value": [
        {
          "herb": "麻黄"
        },
        {
          "herb": "杏仁"
        },
        {
          "herb": "石膏"
        },
        {
          "herb": "甘草"
        },
        {
          "herb": "苡仁"
        }
      ]
    }
  ],
  [
    {
      "type": "text",
      "value": "朱 初因面肿，邪干阳位，气壅不通，二便皆少，桂附不应，即与导滞，滞属有质，湿热无形，入肺为喘，乘脾为胀，六腑开合皆废，便不通爽，溺短混浊，时或点滴，视其舌绛口渴，腑病背胀，脏病腹满，更兼倚倒左右，肿胀随着处为甚，其湿热布散三焦，明眼难以决胜矣，经云从上之下者治其上，又云从上之下，而甚于下者，必先治其上，而后治其下，此症逆乱纷更，全无头绪，皆不辨有形无形之误，姑以清肃上焦为先。"
    },
    {
      "type": "prescriptionItems",
      "value": [
        {
          "herb": "飞滑石",
          "quantity": {
            "uom": "两",
            "value": 0.6
          }
        },
        {
          "herb": "大杏仁",
          "comment": "去皮尖十粒"
        },
        {
          "herb": "生苡仁",
          "quantity": {
            "value": 0.3,
            "uom": "两"
          }
        },
        {
          "herb": "白通草",
          "quantity": {
            "value": 0.1,
            "uom": "两"
          }
        },
        {
          "herb": "鲜枇杷叶",
          "quantity": {
            "value": 0.3,
            "uom": "两"
          },
          "comment": "刷净毛去筋手内揉"
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "淡豆豉",
          "quantity": {
            "uom": "两",
            "value": 0.6
          }
        },
        {
          "herb": "黑山栀",
          "quantity": {
            "value": 0.1,
            "uom": "两"
          }
        }
      ]
    },
    {
      "type": "text",
      "value": "急火煎五分服。"
    },
    {
      "type": "text",
      "value": "此手太阴肺经药也，肺气窒塞，当降不降，杏仁微苦则能降，滑石甘凉，渗湿解热，苡仁通草，淡而渗气分，枇杷叶辛凉，能开肺气，茯苓用皮，谓诸皮皆凉，栀豉宣其陈腐郁结，凡此气味俱薄，为上焦药，仿徐之才轻可去实之义。"
    }
  ],
  [
    {
      "type": "text",
      "value": "某 暴肿气急，小溲涩少，此外邪壅肺，气分不通，治当从风水皮水，宣其经隧，以能食能寝为佳，勿得诛伐无过之地。"
    },
    {
      "type": "text",
      "value": "前胡 蜜炙麻黄 牛蒡子 姜皮 紫菀 杏仁 茯苓皮 广皮"
    }
  ],
  [
    {
      "type": "text",
      "value": "王 髀尻微肿，小腿下臁肿甚，乃腑阳不行，病甚于暮，宜辛香通其经腑之郁。（下焦寒湿流经）"
    },
    {
      "type": "text",
      "value": "生于术 炮川乌 北细辛 茯苓 汉防己 川独活"
    },
    {
      "type": "next",
      "value": "又 中满用余粮丸获效，得暖下泄浊之力，腹胀已去，而髀尻足跗肌肉肿浮，夫脏寒生满病，暖水脏之阳，培火生土是法，究竟阳未全复，四末流行未布，前议幽香通其下焦经脉，果得肿减，议用加味活络丹。"
    },
    {
      "type": "text",
      "value": "炮川乌 干地龙 乳香 没药 北细辛 桂枝木"
    },
    {
      "type": "text",
      "value": "用油松节三两，酒水各半，煎汁法丸。"
    }
  ],
  [
    {
      "type": "text",
      "value": "汪 肿自下起，胀及心胸，遍身肌肤赤瘰，溺无便滑，湿热蓄水，横渍经隧，气机闭塞，呻吟喘急，湿本阴邪，下焦先受，医用桂附芪术，邪蕴化热，充斥三焦，以致日加凶危也。（湿热壅塞经隧）"
    },
    {
      "type": "text",
      "value": "川通草（一钱半） 海金沙（五钱） 黄柏皮（一钱半） 木猪苓（三钱） 生赤豆皮（一钱半） 真北细辛（一分）"
    },
    {
      "type": "next",
      "value": "又 前法肿消三四，仍以分消。"
    },
    {
      "type": "text",
      "value": "川白通草 猪苓 海金沙 生赤豆皮 葶苈子 茯苓皮 晚蚕砂"
    },
    {
      "type": "next",
      "value": "又 间日寒战发热，渴饮，此为疟，乃病上加病，饮水结聚，以下痛胀，不敢用涌吐之法，暂与开肺气壅遏一法。"
    },
    {
      "type": "text",
      "value": "大杏仁 蜜炒麻黄 石膏"
    },
    {
      "type": "next",
      "value": "又 湿邪留饮，发红瘰，胸聚浊痰，消渴未已，用木防己汤。"
    },
    {
      "type": "text",
      "value": "木防己（一钱） 石膏（三钱） 杏仁（三钱） 苡仁（二钱） 飞滑石（一钱半） 寒水石（一钱半）"
    },
    {
      "type": "text",
      "value": "通草煎汤代水。"
    }
  ],
  [
    {
      "type": "text",
      "value": "陈 进神芎导水丸二日，所下皆粘腻黄浊形色，余前议腑气窒塞，水湿粘滞，浊攻犯肺为痰嗽，水渍脉隧为浮肿，大凡经脉六腑之病，总以宣通为是，内经云，六腑以通为补，今医不分脏腑经络，必曰参术是补，岂为明理，然肢节足跗之湿，出路无由，必针刺以决其流，此内外冀可皆安。"
    },
    {
      "type": "text",
      "value": "戊己丸三钱，用二日后，再进前药一服。"
    }
  ],
  [
    {
      "type": "text",
      "value": "薛（十九） 腹满下至少腹，三阴都已受伤，而周身疥疮，数年不断，脉络中必有湿热，就腹痛泄泻，腑阳不通，不独偏热偏寒之治，常用四苓散。"
    },
    {
      "type": "prescriptionItems",
      "value": [
        {
          "herb": "猪苓",
          "quantity": {
            "value": 0.3,
            "uom": "两"
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "泽泻",
          "quantity": {
            "uom": "两",
            "value": 0.6
          }
        },
        {
          "herb": "生于术",
          "quantity": {
            "value": 0.1,
            "uom": "两"
          }
        },
        {
          "herb": "椒目",
          "quantity": {
            "value": 0.05,
            "uom": "两"
          }
        }
      ]
    }
  ],
  [
    {
      "type": "text",
      "value": "倪（妪） 湿热香港脚，上攻心胸，脘中满胀，呕逆，乃湿上甚为热化，与苦辛先平在上之满胀，用泻心法。（湿热香港脚）"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "黄芩"
        },
        {
          "herb": "枳实"
        },
        {
          "herb": "半夏"
        },
        {
          "herb": "姜汁"
        },
        {
          "herb": "杏仁"
        }
      ]
    }
  ],
  [
    {
      "type": "text",
      "value": "汤 囊肿腹胀，此属疮蛊。（湿郁疮蛊）"
    },
    {
      "type": "text",
      "value": "茯苓皮 海金沙 白通草 大腹皮绒 厚朴 广皮 猪苓 泽泻"
    }
  ],
  [
    {
      "type": "text",
      "value": "某（三六） 性躁，气有余便是火，肝胆中木火入络，成形为胀，便溺皆赤，喉痛声嘶痰血，肝病过膈犯肺，久延为单腹胀难治。（木火入络）"
    },
    {
      "type": "text",
      "value": "小温中丸三钱。"
    }
  ],
  [
    {
      "type": "text",
      "value": "吴（五五） 气逆A1J8胀，汩汩有声，已属络病，难除病根。（气逆入络）"
    },
    {
      "type": "text",
      "value": "老苏梗 生香附 厚朴 白蔻仁 土瓜蒌 桔梗 枳壳 黑山栀"
    }
  ],
  [
    {
      "type": "text",
      "value": "汪 脉右涩，左弱，面黄瘦，露筋，乃积劳忧思伤阳，浊阴起于少腹，渐至盘踞中宫，甚则妨食呕吐，皆单鼓胀之象大着，调治最难，欲驱阴浊，急急通阳。（阳虚单胀浊阴凝滞）"
    },
    {
      "type": "prescriptionItems",
      "value": [
        {
          "herb": "干姜"
        },
        {
          "herb": "附子"
        },
        {
          "herb": "猪苓"
        },
        {
          "herb": "泽泻"
        },
        {
          "herb": "椒目"
        }
      ]
    },
    {
      "type": "next",
      "value": "又 通太阳之里，驱其浊阴，已得胀减呕缓，知身中真阳，向为群药大伤，议以护阳，兼以泄浊法。"
    },
    {
      "type": "text",
      "value": "人参 块茯苓 生干姜 淡附子 泽泻"
    },
    {
      "type": "next",
      "value": "又 阴浊盘踞中土，清阳蒙闭，腹满A1J8胀，气逆腹痛，皆阳气不得宣通，浊阴不能下走，拟进白通法。"
    },
    {
      "type": "text",
      "value": "生干姜 生炮附子 冲猪胆汁"
    }
  ],
  [
    {
      "type": "text",
      "value": "黄（三八） 停滞单胀，并不渴饮，昼则便利不爽，夜则小溲略通，此由气分郁痹，致中焦不运，先用大针砂丸，每服一钱五分，暖其水脏以泄浊。"
    }
  ],
  [
    {
      "type": "text",
      "value": "某 向有宿痞，夏至节一阴来复，连次梦遗，遂腹形坚大，二便或通或闭，是时右膝痈肿溃疡，未必非湿热留阻经络所致，诊脉左小弱，右缓大，面色青减，鼻准明亮，纳食必腹胀愈加，四肢恶冷，热自里升，甚则衄血牙宣，全是身中气血交结，固非积聚停水之胀，考古人于胀症，以厘清气血为主，止痛务在宣通，要知攻下皆为通腑，温补乃护阳以宣通，今者单单腹胀，当以脾胃为病薮，太阴不运，阳明愈钝，议以缓攻一法。"
    },
    {
      "type": "text",
      "value": "川桂枝（一钱） 熟大黄（一钱） 生白芍（一钱半） 厚朴（一钱） 枳实（一钱） 淡生干姜（一钱）"
    },
    {
      "type": "text",
      "value": "三帖。"
    },
    {
      "type": "next",
      "value": "又 诊脉细小，右微促，畏寒甚，右胁中气，触入小腹，着卧即有形坠着，议用局方禹余粮丸，暖水脏以通阳气，早晚各服一钱流水送八服。"
    },
    {
      "type": "next",
      "value": "又 脉入尺，弦胜于数，元海阳虚，是病之本，肝失疏泄，以致A1J8胀，是病之标，当朝用玉壶丹，午用疏肝实脾利水，分消太阳太阴之邪。"
    },
    {
      "type": "text",
      "value": "紫厚朴（炒一钱半） 缩砂仁（炒研一钱） 生于术（二钱） 猪苓（一钱） 茯苓（块三钱） 泽泻（一钱）"
    },
    {
      "type": "next",
      "value": "又 脉弦数，手足畏冷，心中兀兀，中气已虚，且服小针砂丸，每服八十粒，开水送，二服，以后药压之。"
    },
    {
      "type": "text",
      "value": "生于术 云茯苓 广皮"
    },
    {
      "type": "text",
      "value": "煎汤一小杯，后服。"
    },
    {
      "type": "next",
      "value": "又 脉如涩，凡阳气动则遗，右胁汩汩有声，坠入少腹，可知肿胀非阳道不利，是阴道实，水谷之湿热不化也，议用牡蛎泽泻散。"
    },
    {
      "type": "text",
      "value": "左牡蛎（四钱泄湿） 泽泻（一钱半） 花粉（一钱半） 川桂枝木（五分通阳） 茯苓（三钱化气） 紫厚朴（一钱）"
    },
    {
      "type": "text",
      "value": "午服。"
    },
    {
      "type": "next",
      "value": "又 脉数实，恶水，午后手足畏冷，阳明中虚，水气聚而为饮也，以苓桂术甘汤劫饮，牡蛎泽泻散止遗逐水，照前方去花粉加生于术三钱。"
    },
    {
      "type": "next",
      "value": "又 手足畏冷，不喜饮水，右胁汩汩有声，下坠少腹，脉虽数而右大左弦，信是阳明中虚，当用人参熟附生姜，温经补虚之法，但因欲回府调理数日，方中未便加减，且用前方，调治太阳太阴。"
    },
    {
      "type": "text",
      "value": "生于术（三钱） 左牡蛎（生四钱） 泽泻（炒一钱） 云苓（三钱） 生益智（四分） 桂枝木（四分） 炒厚朴（一钱）"
    },
    {
      "type": "text",
      "value": "午后食远服。"
    },
    {
      "type": "text",
      "value": "朝服小温中丸五十粒，开水送，仍用三味煎汤压之。"
    }
  ],
  [
    {
      "type": "text",
      "value": "杨（十六） 味过辛酸，脾胃气伤结聚，食入则胀满，曾服礞石大黄丸，滞浊既下不愈，病不在乎肠中，前贤治胀治满，必曰分消，攻有形不效，自属气聚为瘕，疏胃宜清，调脾当暖，此宗前贤立法。（脾胃气窒不和）"
    },
    {
      "type": "text",
      "value": "生茅术 广皮 丁香皮 黄柏 草豆蔻 川黄连 厚朴 茯苓 泽泻"
    },
    {
      "type": "text",
      "value": "水法丸。"
    }
  ],
  [
    {
      "type": "text",
      "value": "<D>肿胀证，大约肿本乎水，胀由乎气，肿分阳水阴水，其有因风因湿因气因热，外来者为有余，即为阳水，因于大病后，因脾肺虚弱，不能通调水道，因心火克金，肺不能生肾水，以致小便不利，因肾经阴亏，虚火烁肺金而溺少，误用行气分利之剂，渐至喘急痰盛，小水短赤，酿成肿证，内发者为不足，即为阴水，若胀病之因更多，所胀之位各异，或因湿因郁因寒因热因气因血因痰因积因虫，皆可为胀，或在脏在腑，在脉络在皮肤，在身之上下，表里皆能作胀，更或始因于寒，久郁为热，或始为热中，末传寒中，且也胀不必兼肿，而肿则必兼胀，亦有肿胀同时并至者，其病形变幻不一，其病机之参伍错综，更难叙述，故案中诸症，有湿在下者，用分利，有湿在上中下者，用分消，有湿而着里者，用五苓散通达膀胱，有湿郁热兼者，用半夏泻心法，苦辛通降，有湿热气郁积者，用鸡金散加减，消利并行，有气血郁积，夹湿热之邪，久留而不散者，用小温中丸，清理相火，健运中州，有湿热与水寒之气交横，气喘溺少，通身肿胀者，用禹余粮丸，崇土制水，暖下泄浊，有寒湿在乎气分，则用姜附，有寒湿入于血分，则用桂附，有湿上甚为热，则用麻杏膏苡等味，清肃上焦之气，有湿下着为痹，则用加味活络等剂，宣通下焦之郁，有藉乎薤白瓜蒌者，滑润气机之痹结于腹胁也，有藉乎制黄归尾者，搜逐血沫之凝涩于经隧也，有藉乎玉壶控涎神保神芎者，视其或轻或重之痰，饮水积而驱之也，此皆未损夫脏气，而第在腑之上下，膜之表里者也，若有胃阳虚者，参苓必进，脾阳衰者，术附必投，更有伤及乎肾者，则又需加减八味济生等丸矣，其他如养阳明之大半夏汤，疏厥阴之逍遥散，盖由证之牵连而及，是又案中法外之法也已。（姚亦陶）"
    },
    {
      "type": "text",
      "value": "徐评 胀满之为病，即使正虚，终属邪实，古人慎用补法，又胀必有湿，湿则有热，内经所以指为热症，今多用温补之药，内虽有通利之品，而臣不胜主，贻误必多，细阅诸案，恐愈者少，而不治者多也，胀满必有有形之物，宜缓缓下之。</D>"
    }
  ]
]