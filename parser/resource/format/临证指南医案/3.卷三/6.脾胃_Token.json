[
  [
    {
      "type": "text",
      "value": "钱 胃虚少纳，土不生金，音低气馁，当与清补。（胃阴虚不饥不纳）"
    },
    {
      "type": "text",
      "value": "麦冬 生扁豆 玉竹 生甘草 桑叶 大沙参"
    }
  ],
  [
    {
      "type": "text",
      "value": "王 数年病伤不复，不饥不纳，九窍不和，都属胃病，阳土喜柔偏恶刚燥，若四君异功等，竟是治脾之药，腑宜通即是补，甘濡润，胃气下行，则有效验。"
    },
    {
      "type": "text",
      "value": "麦冬（一钱） 火麻仁（一钱半炒） 水炙黑小甘草（五分） 生白芍（二钱）"
    },
    {
      "type": "text",
      "value": "临服入青甘蔗浆一杯。"
    }
  ],
  [
    {
      "type": "text",
      "value": "某（二四） 病后胃气不苏，不饥少纳，姑与清养。"
    },
    {
      "type": "text",
      "value": "鲜省头草（三钱） 白大麦仁（五钱） 新会皮（一钱） 陈半夏曲（一钱） 川斛（三钱） 乌梅（五分）"
    }
  ],
  [
    {
      "type": "text",
      "value": "某（三四） 脉涩，体质阴亏偏热，近日不饥口苦，此胃阴有伤，邪热内炽，古称邪火不杀谷是也。"
    },
    {
      "type": "text",
      "value": "金石斛 陈半夏曲 生谷芽 广皮白 陈香豉 块茯苓"
    }
  ],
  [
    {
      "type": "text",
      "value": "某 理肺养胃，进以甘寒。（肺胃阴虚）"
    },
    {
      "type": "text",
      "value": "甜杏仁 玉竹 花粉 枇杷叶 川贝 甜水梨汁"
    }
  ],
  [
    {
      "type": "text",
      "value": "某 脉数，口渴有痰，乃胃阴未旺。"
    },
    {
      "type": "text",
      "value": "炒麦冬 生白扁豆 生甘草 白粳米 北沙参 川斛"
    }
  ],
  [
    {
      "type": "text",
      "value": "陈（二十） 知饥少纳，胃阴伤也。"
    },
    {
      "type": "prescriptionItems",
      "value": [
        {
          "herb": "麦冬"
        },
        {
          "herb": "川斛"
        },
        {
          "herb": "桑叶"
        },
        {
          "herb": "茯神"
        },
        {
          "herb": "蔗浆"
        }
      ]
    }
  ],
  [
    {
      "type": "text",
      "value": "某 胃阳受伤，腑病以通为补，与守中必致壅逆。（胃阳虚）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "粳米"
        },
        {
          "herb": "益智仁"
        },
        {
          "herb": "茯苓"
        },
        {
          "herb": "广皮"
        },
        {
          "herb": "炒荷叶"
        }
      ]
    }
  ],
  [
    {
      "type": "text",
      "value": "某 食谷不化，胃无火也。"
    },
    {
      "type": "prescriptionItems",
      "value": [
        {
          "herb": "生白芍"
        },
        {
          "herb": "厚朴"
        },
        {
          "herb": "新会皮"
        },
        {
          "herb": "益智仁"
        },
        {
          "herb": "茯苓"
        },
        {
          "herb": "砂仁"
        }
      ]
    }
  ],
  [
    {
      "type": "text",
      "value": "计（三三） 阳微痰黑，食入不化。"
    },
    {
      "type": "text",
      "value": "人参 生益智 桂心 茯神 广皮 煨姜"
    }
  ],
  [
    {
      "type": "text",
      "value": "高（六八） 脉软小带弦，知饥不欲食，晨起吐痰，是胃阳不足，宜用外台茯苓饮。"
    },
    {
      "type": "next",
      "value": "又 人参 白术 茯苓 广皮 半夏 枳实皮 白蒺藜 地栗粉"
    }
  ],
  [
    {
      "type": "text",
      "value": "席（二三） 脉右濡，脐上过寸有聚气横束，几年来食难用饱，每三四日一更衣，夫九窍失和，都属胃病，上脘部位为气分，清阳失司，仿仲景微通阳气为法。"
    },
    {
      "type": "text",
      "value": "薤白 瓜蒌汁 半夏 姜汁 川桂枝 鲜菖蒲"
    }
  ],
  [
    {
      "type": "text",
      "value": "某（三二） 脉濡自汗，口淡无味，胃阳惫矣。"
    },
    {
      "type": "text",
      "value": "人参 淡附子 淡干姜 茯苓 南枣"
    }
  ],
  [
    {
      "type": "text",
      "value": "王 脉小，右弦，病属劳倦，饮食不和，医投柴葛，杂入消导，升表攻里，致汗泄三日，脘中不饥，全是胃阳大伤，防有哕呃厥逆之变。"
    },
    {
      "type": "text",
      "value": "生益智仁 姜汁 半夏 茯苓 丁香 炒黄米"
    }
  ],
  [
    {
      "type": "text",
      "value": "孙 长夏热伤，为疟为痢，都是脾胃受伤，老年气衰，不肯自复，清阳不肯转旋，脘中不得容纳，口味痰吐不清，脉弦右濡涩，下焦便不通调，九窍不和，都胃病也，此刚补不安，阳土不耐辛热矣，议宣通补方，如大半夏汤之类。"
    },
    {
      "type": "text",
      "value": "大半夏汤加川连姜汁。"
    },
    {
      "type": "next",
      "value": "又 小温中丸。"
    }
  ],
  [
    {
      "type": "text",
      "value": "钱（二二） 壮年肌柔色黯，脉小濡涩，每食过不肯运化，食冷物脐上即痛，色脉参合病象，是胃阳不旺，浊阴易聚，医知腑阳宜通，自有效验。"
    },
    {
      "type": "prescriptionItems",
      "value": [
        {
          "herb": "良姜"
        },
        {
          "herb": "草果"
        },
        {
          "herb": "红豆蔻"
        },
        {
          "herb": "厚朴"
        },
        {
          "herb": "生香附"
        },
        {
          "herb": "乌药"
        }
      ]
    }
  ],
  [
    {
      "type": "text",
      "value": "汪 舌灰黄，脘痹不饥，形寒怯冷，脾阳式微，不能运布气机，非温通焉能宣达。（脾阳虚）"
    },
    {
      "type": "prescriptionItems",
      "value": [
        {
          "herb": "半夏"
        },
        {
          "herb": "茯苓"
        },
        {
          "herb": "广皮"
        },
        {
          "herb": "干姜"
        },
        {
          "herb": "厚朴"
        },
        {
          "herb": "荜茇"
        }
      ]
    }
  ],
  [
    {
      "type": "text",
      "value": "周（四十） 脉象窒塞，能食少运，便溏，当温通脾阳。"
    },
    {
      "type": "text",
      "value": "生白术（一钱半） 茯苓（三钱） 益智仁（一钱） 淡附子（一钱） 干姜（一钱） 荜茇（一钱）"
    },
    {
      "type": "next",
      "value": "又 温通脾阳颇适，脉象仍然窒塞，照前方再服二剂，如丸方，当以脾肾同治着想。"
    }
  ],
  [
    {
      "type": "text",
      "value": "吴 酒多谷少，湿胜中虚，腹痛便溏，太阴脾阳少健，平胃合四苓加谷芽。"
    }
  ],
  [
    {
      "type": "text",
      "value": "王（五十） 素有痰饮，阳气已微，再加悒郁伤脾，脾胃运纳之阳愈惫，致食下不化，食已欲泻，夫脾胃为病，最详东垣，当升降法中求之。（脾胃阳虚）"
    },
    {
      "type": "text",
      "value": "人参 白术 羌活 防风 生益智 广皮 炙草 木瓜"
    }
  ],
  [
    {
      "type": "text",
      "value": "张（十九） 食加便溏，胃醒脾不运也，方药当以太阴阳明是调。"
    },
    {
      "type": "text",
      "value": "异功散加甘松益智。"
    }
  ],
  [
    {
      "type": "text",
      "value": "周（四二） 脉缓弱，脘中痛胀，呕涌清涎，是脾胃阳微，得之积劳，午后病甚，阳不用事也，大凡脾阳宜动则运，温补极是，而守中及腻滞皆非，其通腑阳间佐用之。"
    },
    {
      "type": "text",
      "value": "人参 半夏 茯苓 生益智 生姜汁 淡干姜"
    },
    {
      "type": "text",
      "value": "大便不爽，间用半硫丸。"
    }
  ],
  [
    {
      "type": "text",
      "value": "朱（五四） 阳微，食后吞酸。"
    },
    {
      "type": "text",
      "value": "茯苓（四两） 炒半夏（二两） 广皮（二两） 生于术（二两） 厚朴（一两） 淡干姜（一两） 荜澄茄（一两） 淡吴萸（一两） 公丁香（五钱）"
    },
    {
      "type": "text",
      "value": "水法丸。"
    }
  ],
  [
    {
      "type": "text",
      "value": "某（二八） 脉弦，食下A1J8胀，大便不爽，水谷之湿内着，脾阳不主默运，胃腑不能宣达，疏脾降胃，令其升降为要。（湿伤脾胃）"
    },
    {
      "type": "text",
      "value": "金石斛（三钱） 厚朴（一钱） 枳实皮（一钱） 广皮白（一钱半） 苦参（一钱） 神曲（一钱半） 茯苓皮（三钱） 麦芽（一钱半）"
    }
  ],
  [
    {
      "type": "text",
      "value": "陈（三八） 厥阴三疟半年，夏至节交，春木退舍，大寒热而倏解，病伤未旺，雨湿蒸逼外临，内受水谷不运，洞泄之后而神倦食减。湿伤脾胃清气，用东垣清暑益气主之。"
    },
    {
      "type": "text",
      "value": "清暑益气法。"
    }
  ],
  [
    {
      "type": "text",
      "value": "洪（妪） 脉虚涩弱，面乏淖泽，鼻冷肢冷，肌腠麻木，时如寒凛微热，欲溺大便有不化之形，谷食不纳，此阳气大衰，理进温补，用附子理中汤。（脾肾阳虚）"
    }
  ],
  [
    {
      "type": "text",
      "value": "赵（三七） 气分本虚，卫少外护，畏风怯冷，冬天大气主藏，夏季气泄外越，此天热烦倦一因也，是气分属阳，故桂附理阳颇投，考八味古称肾气，有通摄下焦之功，能使水液不致泛溢，其中阴药味厚为君，乃阴中之阳药，施于气虚，未为中窾，历举益气法，无出东垣范围，俾清阳旋转，脾胃自强，偏寒偏热，总有太过不及之弊，补中益气加麦冬北味。（中气虚）"
    },
    {
      "type": "next",
      "value": "又 间服四君子汤。"
    }
  ],
  [
    {
      "type": "text",
      "value": "宣（三五）痛而纳食稍安，病在脾络，因饥饿而得，当养中焦之营，甘以缓之，是其治法。（饥伤）"
    },
    {
      "type": "text",
      "value": "归建中汤。"
    }
  ],
  [
    {
      "type": "text",
      "value": "戈 小便短涩混浊，大便频溏，不欲纳谷，此伤食恶食也，当分消土。（食伤）"
    },
    {
      "type": "text",
      "value": "生益智 广皮 茯苓 泽泻 炒白芍 炒山楂"
    }
  ],
  [
    {
      "type": "text",
      "value": "<D>脾胃之论，莫详于东垣，其所着补中益气，调中益气，升阳益胃等汤，诚补前人之未备，察其立方之意，因以内伤劳倦为主，又因脾乃太阴湿土，且世人胃阳衰者居多，故用参、芪以补中，二术以温燥，升柴升下陷之清阳，陈皮木香，理中宫之气滞，脾胃合治，若用之得宜，诚效如桴鼓，盖东垣之法，不过详于治脾，而略于治胃耳，乃后人宗其意者，凡着书立说，竟将脾胃总论，即以治脾之药，笼统治胃，举世皆然，今观叶氏之书，始知脾胃当分析而论，盖胃属戊土，脾属己土，戊阳己阴，阴阳之性有别也，脏宜藏，腑宜通，脏腑之体用各殊也，若脾阳不足，胃有寒湿，一脏一腑，皆宜于温燥升运者，自当恪遵东垣之法，若脾阳不亏，胃有燥火，则当遵叶氏养胃阴之法，观其立论云，纳食主胃，运化主脾，脾宜升则健，胃宜降则和，又云，太阴湿土，得阳始运，阳明阳土，得阴自安，以脾喜刚燥，胃喜柔润也，仲景急下存津，其治在胃，东垣大升阳气，其治在脾，此种议论，实超出千古，故凡遇禀质木火之体，患燥热之症，或病后热伤肺胃津液，以致虚痞不食，舌绛咽干，烦渴不寐，肌燥热，便不通爽，此九窍不和，都属胃病也，岂可以芪、术、升、柴治之乎，故先生必用降胃之法，所谓胃宜降则和者，非用辛开苦降，亦非苦寒下夺，以损胃气，不过甘平，或甘凉濡润，以养胃阴，则津液来复，使之通降而已矣，此义，即宗内经所谓六腑者，传化物而不藏，以通为用之理也，今案中所分胃阴虚，胃阳虚，脾胃阳虚，中虚，饥伤，食伤，其种种治法，最易明悉，余不参赘，总之脾胃之病，虚实寒热，宜燥宜润，固当详辨，其于升降二字，尤为紧要，盖脾气下陷固病，即使不陷，而但不健运，已病矣，胃气上逆固病，即不上逆，但不通降，亦病矣，故脾胃之治法，与各门相兼者甚多，如呕吐肿胀泄泻，便闭不食，胃痛腹痛，木乘土诸门，尤宜并参，互相讨论，以明其理可也。（华岫云）"
    },
    {
      "type": "text",
      "value": "徐评 发明亦切当。</D>"
    }
  ]
]