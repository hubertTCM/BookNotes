[
  [
    {
      "type": "text",
      "value": "某（三二） 湿热下注淋浊，当分利。（湿热）"
    },
    {
      "type": "text",
      "value": "萆薢 淡竹叶 瞿麦 赤苓 细木通 萹蓄"
    }
  ],
  [
    {
      "type": "text",
      "value": "某（二八） 湿热下注，溺痛淋浊，先用分利法。"
    },
    {
      "type": "text",
      "value": "萆薢 淡竹叶 木通 赤苓 茵陈 海金沙"
    }
  ],
  [
    {
      "type": "text",
      "value": "魏 脉数垂，淋浊愈后再发，肛胀便不爽，余滴更盛。"
    },
    {
      "type": "text",
      "value": "萆薢 猪苓 泽泻 白通草 海金沙 晚蚕砂 丹皮 黄柏"
    },
    {
      "type": "next",
      "value": "又 滞浊下行痛缓，议养阴通腑。"
    },
    {
      "type": "prescriptionItems",
      "value": [
        {
          "herb": "阿胶"
        },
        {
          "herb": "生地"
        },
        {
          "herb": "猪苓"
        },
        {
          "herb": "泽泻"
        },
        {
          "herb": "山栀"
        },
        {
          "herb": "丹皮"
        }
      ]
    }
  ],
  [
    {
      "type": "text",
      "value": "毛（三四） 壮盛体丰，当夏令湿热蒸迫，水谷气坠而有淋浊，服寒凉，腹胀，得固涩无效，皆非腑病治法。"
    },
    {
      "type": "text",
      "value": "子和桂苓饮。"
    },
    {
      "type": "next",
      "value": "又 前用甘露饮，淋浊已止，而头晕左肢麻木，胃脘腹中饥则欲痛，咽喉中似有物粘着，咳咯咽饮不解，诊脉左劲右濡，据症是水弱木失滋涵，肝阳化风，过膈绕咽达巅，木乘胃土，阳明脉衰，不司束筋骨以利机关，脘腹中痛，得食则缓者，胃虚求助也，今壮年有此，已属痱中根萌，养肝肾之液，以熄虚风，补胃土以充络脉，务在守常，勿图速效，可望全好。"
    },
    {
      "type": "prescriptionItems",
      "value": [
        {
          "herb": "制首乌"
        },
        {
          "herb": "苁蓉"
        },
        {
          "herb": "天冬"
        },
        {
          "herb": "杞子"
        },
        {
          "herb": "柏子霜"
        },
        {
          "herb": "茯神"
        },
        {
          "herb": "菊花炭"
        },
        {
          "herb": "青盐"
        }
      ]
    },
    {
      "type": "text",
      "value": "红枣肉丸服四钱，晚服猪肚丸方。"
    }
  ],
  [
    {
      "type": "text",
      "value": "某 膏淋浊腻，湿热居多，然亦有劳伤肾伤，下虚不摄者，今以酒客，腹中气坠，便积，苦辛寒分消治。"
    },
    {
      "type": "text",
      "value": "黄柏 茯苓 萆薢 海金沙 川楝子 青皮 防己 蚕砂"
    }
  ],
  [
    {
      "type": "text",
      "value": "汪 脉左坚入尺，湿热下坠，淋浊痛，（阴虚湿热）滋肾丸。"
    }
  ],
  [
    {
      "type": "text",
      "value": "周（二二） 便浊茎痛，"
    },
    {
      "type": "text",
      "value": "滋肾丸（三钱）。"
    }
  ],
  [
    {
      "type": "text",
      "value": "吴（二四） 久疮不愈，已有湿热，知识太早，阴未生成早泄，致阳光易升易降，牙宣龈血，为浊为遗，欲固其阴，先和其阳，仿丹溪大补阴丸。"
    },
    {
      "type": "text",
      "value": "合水陆二仙丹，加牡蛎金樱膏丸。"
    }
  ],
  [
    {
      "type": "text",
      "value": "黄 舌白气短，胸中痛，目暗，微淋，乃阴虚于下，气阻于上，暂停参剂，早上服都气丸三钱，晚服威喜丸二钱。"
    }
  ],
  [
    {
      "type": "text",
      "value": "叶（三八） 脉数形瘦，素有失血，自觉气从左升，痰嗽随之，此皆积劳，阳气鼓动，阴弱少制，六味壮水和阳极是，近日便浊，虽宜清热，亦必顾其阴体为要。"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "丹皮"
        },
        {
          "herb": "甘草梢"
        },
        {
          "herb": "泽泻"
        },
        {
          "herb": "山栀"
        },
        {
          "herb": "黑豆皮"
        }
      ]
    }
  ],
  [
    {
      "type": "text",
      "value": "某 阴虚，湿热在腑为浊，六味去萸，加车前、牛膝、黄柏、萆薢。"
    }
  ],
  [
    {
      "type": "text",
      "value": "某 遗由精窍，淋在溺窍，异出同门，最宜分别，久遗不摄，是精关不摄为虚，但点滴茎中痛痒，久腹坚满，此属淋闭，乃隧道不通，未可便认为虚，况夏令足趾湿腐，其下焦先蕴湿热，热阻气不流行，将膀胱撑满，故令胀坚，议理足太阳经。"
    },
    {
      "type": "text",
      "value": "五苓散。"
    }
  ],
  [
    {
      "type": "text",
      "value": "某（四五） 淋浊，溺短涩痛，先通阳气。（下焦阳不流行）"
    },
    {
      "type": "text",
      "value": "萆薢（三钱） 乌药（一钱） 益智（五分） 赤苓（三钱） 远志（四分） 琥珀末（五分）"
    }
  ],
  [
    {
      "type": "text",
      "value": "萧（四一） 脉沉淋浊。（心火下陷）"
    },
    {
      "type": "text",
      "value": "厘清饮加山栀、丹皮、茯苓、猪苓。"
    }
  ],
  [
    {
      "type": "text",
      "value": "某（二三） 淋浊，小便不利，当清利火腑。"
    },
    {
      "type": "text",
      "value": "导赤散，生地用细者，加赤苓瞿麦。"
    }
  ],
  [
    {
      "type": "text",
      "value": "黄 心热，下遗于小肠，则为淋浊，用药以苦先入心，而小肠火腑，非苦不通也，既已得效，宗前议定法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "黄柏"
        },
        {
          "herb": "川连"
        },
        {
          "herb": "生地"
        },
        {
          "herb": "茯苓"
        },
        {
          "herb": "茯神"
        },
        {
          "herb": "丹参"
        },
        {
          "herb": "桔梗"
        },
        {
          "herb": "石菖蒲"
        }
      ]
    }
  ],
  [
    {
      "type": "text",
      "value": "王 淋属肝胆，浊属心肾，心火下陷，阴失上承，故溺浊不禁。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "川连"
        },
        {
          "herb": "生地"
        },
        {
          "herb": "茯神"
        },
        {
          "herb": "柏子仁"
        },
        {
          "herb": "远志"
        }
      ]
    }
  ],
  [
    {
      "type": "text",
      "value": "某（氏） 气闭成淋。（气闭）"
    },
    {
      "type": "text",
      "value": "紫菀 枇杷叶 杏仁 降香末 瓜蒌皮 郁金 黑山栀"
    },
    {
      "type": "next",
      "value": "又 食入痞闷，小便淋痛，照前方去紫菀黑栀加苡仁。"
    }
  ],
  [
    {
      "type": "text",
      "value": "某（三四） 小溲短赤，带血，（膀胱热血淋）导赤散加琥珀末五分赤茯苓。"
    }
  ],
  [
    {
      "type": "text",
      "value": "胡（三五） 热入膀胱，小溲血淋，茎中犹痛，非止血所宜，议用钱氏导赤散，加知柏以清龙雷。"
    }
  ],
  [
    {
      "type": "text",
      "value": "许（十八） 血淋，尿管溺出而痛，脉沉实，形色苍黑，治从腑热。"
    },
    {
      "type": "text",
      "value": "芦荟 山栀 郁李仁 红花 当归 酒大黄 龙胆草 丹皮"
    },
    {
      "type": "next",
      "value": "又 血淋未已，用坚阴清热。"
    },
    {
      "type": "text",
      "value": "小生地 粉丹皮 黄柏 知母 淡竹叶 山栀"
    }
  ],
  [
    {
      "type": "text",
      "value": "祝（五四） 中年以后，瘦人阴亏有热，饮酒，湿热下坠，精浊痔血，皆热走入阴，则阴不固摄，前方宗丹溪补阴丸，取其介属潜阳，苦味坚阴，若用固涩，必致病加。（精浊阴虚）"
    },
    {
      "type": "text",
      "value": "水制熟地 龟版胶 咸秋石 天冬 茯苓 黄柏 知母"
    },
    {
      "type": "text",
      "value": "猪脊筋捣丸。"
    }
  ],
  [
    {
      "type": "text",
      "value": "范（二五） 精走浊淋，脊骨生热，属阴虚，胃弱勿用腻滞。"
    },
    {
      "type": "text",
      "value": "龟腹甲心 覆盆子 五味 归身 鹿角胶 秋石 芡实"
    },
    {
      "type": "text",
      "value": "金樱膏丸。"
    }
  ],
  [
    {
      "type": "text",
      "value": "戈（四五） 脉左细劲，腰酸，溺有遗沥，近日减谷难化，此下焦脏阴虚馁，渐及中焦腑阳，收纳肝肾，勿损胃气。（肾气不摄）"
    },
    {
      "type": "text",
      "value": "熟地 杞子 柏子仁 当归身 紫衣胡桃 补骨脂 杜仲 茯苓 青盐"
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "某（六五） 六旬有五，下焦空虚，二便不爽，溺管痹痛，姑与肾气汤主治。"
    },
    {
      "type": "text",
      "value": "肾气汤细绢滤清服。"
    }
  ],
  [
    {
      "type": "text",
      "value": "朱（三六） 血淋管痛，腑热为多，经月来，每溺或大便，其坠下更甚，想阴精既损，肾气不收故也。"
    },
    {
      "type": "prescriptionItems",
      "value": [
        {
          "herb": "咸苁蓉"
        },
        {
          "herb": "柏子仁"
        },
        {
          "herb": "杞子"
        },
        {
          "herb": "大茴"
        },
        {
          "herb": "牛膝"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "某 淋浊经年，阳损腰痛，畏冷。"
    },
    {
      "type": "text",
      "value": "熟地 杞子 鹿角胶 巴戟 杜仲 柏子仁 湖莲 芡实"
    }
  ],
  [
    {
      "type": "text",
      "value": "叶（二七） 淋属肝胆，浊属心肾，据述病，溺出混浊如脓，病甚则多，或因遗泄后，浊痛皆平，或遗后痛浊转甚，想精关之间，必有有形败精凝阻其窍，故药中清湿热通腑，及固涩补阴，久饵不效，先议通瘀腐一法，考古方通淋通瘀，用虎杖汤，今世无识此药，每以杜牛膝代之。（败精浊瘀阻窍）"
    },
    {
      "type": "text",
      "value": "用鲜杜牛膝根，水洗净，捣烂绞汁大半茶杯，调入真麝香一分许，隔汤炖温，空心服，只可服三四服，淋通即止，倘日后病发再服。"
    },
    {
      "type": "next",
      "value": "又 淋病主治，而用八正厘清，导赤等方，因热与湿俱属无形，腑气为壅，取淡渗苦寒，湿去热解，腑通病解，若房劳强忍精血之伤，乃有形败浊阻于隧道，故每溺而痛，徒进清湿热利小便无用者，以溺与精同门异路耳，故虎杖散小效，以麝香入络通血，杜牛膝亦开通血中败浊也。"
    },
    {
      "type": "text",
      "value": "韭白汁九制大黄（一两） 生白牵牛子（一两） 归须（五钱） 桂枝木（三钱生） 炒桃仁（二两） 小茴（三钱）"
    },
    {
      "type": "text",
      "value": "韭白汁法丸。"
    }
  ],
  [
    {
      "type": "text",
      "value": "李 败精凝隧，通瘀痹宣窍已效。"
    },
    {
      "type": "text",
      "value": "生桃仁 杜牛膝 人中白 生黄柏 麝香（二分调入）"
    }
  ],
  [
    {
      "type": "text",
      "value": "徐（五四） 五旬又四，劳心阳动，阴液日损，壮年已有痔疡，肠中久有湿热，酒性辛温，亦助湿热，热下注为癃为淋，故初病投八正五苓，疏气之壅也，半年不痊，气病渐入于血络，考古方惟虎杖散最宜。"
    },
    {
      "type": "text",
      "value": "虎杖散。"
    }
  ],
  [
    {
      "type": "text",
      "value": "张 丹溪谓五淋症，湿热阻窍居多，三年前曾有是病，月前举发，竟有血块窒塞，尿管大痛，不能溺出，想房劳强忍，败精离位，变成污浊瘀腐，且少腹坚满，大便秘涩，脏气无权，腑气不用，考濒湖发明篇中，有外甥柳乔之病，与此适符，今仿其义，参入朱南阳法。"
    },
    {
      "type": "text",
      "value": "两头尖 川楝子 韭白 小茴 桂枝 归尾"
    },
    {
      "type": "text",
      "value": "冲入杜牛膝根汁。"
    },
    {
      "type": "next",
      "value": "又 痛胀皆减，滴沥成淋，前投通浊已效，只要凝块全无，便不反复，阴药呆钝，桂附劫液，通阳柔剂为宜。"
    },
    {
      "type": "prescriptionItems",
      "value": [
        {
          "herb": "苁蓉"
        },
        {
          "herb": "归尾"
        },
        {
          "herb": "柏子仁"
        },
        {
          "herb": "炒远志"
        },
        {
          "herb": "杞子"
        },
        {
          "herb": "茯苓"
        },
        {
          "herb": "小茴"
        }
      ]
    }
  ],
  [
    {
      "type": "text",
      "value": "马 淋闭属肝胆居多，桂附劫阴，与刚脏不合，诊脉沉涩无力，非五苓八正可投，议用朱南阳法，仍是厥阴本方耳。"
    },
    {
      "type": "text",
      "value": "老韭根白（一两） 两头尖（一百粒） 小茴香（五分） 川楝子肉（一钱） 归须（二钱） 穿山甲末（一钱）"
    }
  ],
  [
    {
      "type": "text",
      "value": "徐 由淋痛渐变赤白浊，少年患此，多有欲心暗动，精离本宫，腐败凝阻溺窍而成，乃有形精血之伤，三年久病，形消肉减，其损伤已非一脏一腑，然补精充髓，必佐宣通为是，自能潜心安养，尚堪带病延年。"
    },
    {
      "type": "text",
      "value": "熟地 生麋角 苁蓉 炒远志 赤苓 牛膝"
    }
  ],
  [
    {
      "type": "text",
      "value": "某 每溺尿管窒痛，溺后混浊，败精阻窍，湿热内蒸，古方虎杖散，宣窍通腐甚妙，若去麝香，必不灵效，较诸汤药，更上一筹矣。"
    },
    {
      "type": "text",
      "value": "酒煨大黄 炒龙胆草 炒焦黄柏 牵牛子 川楝子 黑山栀 小茴 沉香汁"
    }
  ],
  [
    {
      "type": "text",
      "value": "某 阴精上蒸者寿，阳火下陷者危，血淋久而成形窒痛，烦心，心火直升，老人阴精已惫，五液化成败浊，阻窍不通，欲溺必痛，得泄痛减，即痛则不通，痛随利缓之谓，故知柏六味，及归脾逍遥之属，愈治愈剧，其守补升补，滋滞涩药，决不中病，用琥珀痛减，乃通血利窍之意，然非久进之方，以不伤阴阳之通润立方。"
    },
    {
      "type": "text",
      "value": "生地 益母草 女贞子 阿胶 琥珀 豆皮"
    }
  ],
  [
    {
      "type": "text",
      "value": "顾（二四） 败精宿于精关，宿腐因溺强出，新者又瘀在里，经年累月，精与血并皆枯槁，势必竭绝成劳不治，医药当以任督冲带调理，亦如女人之崩漏带下，医者但知八正厘清，以湿热治，亦有地黄汤益阴泻阳，总不能走入奇经。（奇脉病）"
    },
    {
      "type": "text",
      "value": "鹿茸 龟甲 当归 杞子 茯苓 小茴 鲍鱼"
    }
  ],
  [
    {
      "type": "text",
      "value": "夏（六三） 案牍神耗，过动天君，阳燧直升直降，水火不交，阴精变为腐浊，精浊与便浊异路，故宣利清解无功，数月久延，其病伤已在任督，凡八脉奇经，医每弃置不论，考孙真人九法，专究其事，欲涵阴精不漏，意在升固八脉之气，录法参末。"
    },
    {
      "type": "text",
      "value": "鹿茸 人参 生菟丝粉 补骨脂 韭子 舶茴香 覆盆子 茯苓 胡桃肉 柏子霜"
    },
    {
      "type": "text",
      "value": "蒸饼为丸。"
    }
  ],
  [
    {
      "type": "text",
      "value": "刘（三九） 脉缓涩，溺后有血，或间成块，晨倾溺器，必有胶浊粘腻之物，四肢寒凛，纳食如昔，病伤奇脉。"
    },
    {
      "type": "text",
      "value": "生鹿茸 当归 杞子 柏子仁 沙苑子 小茴"
    }
  ],
  [
    {
      "type": "text",
      "value": "王（五八） 悲忧惊恐，内伤情志，沐浴熏蒸，外泄阳气，络中不宁，血从漏出，盖冲脉动，而诸脉皆动，任脉遂失担任之司，下元真气，何以固纳，述小便欲出，有酸楚如淋之状，诊脉微小涩，最宜理阳通补，用青囊斑龙丸。"
    }
  ],
  [
    {
      "type": "text",
      "value": "<D>淋有五淋之名，浊有精浊便浊之别，数者当察气分与血分，精道及水道，确从何来，大凡秘结宜通，滑脱当补，若因心阳亢而下注者，利其火腑，湿热甚而不宣者，彻其泉源，气陷用升阳之法，血瘀进化结之方，此数端，人所易晓也，独不知厥阴内患，其症最急，少腹绕前阴如刺，小水点滴难通，环阴之脉络皆痹，气化机关已息，先生引朱南阳方法，兼参李濒湖意，用滑利通阳，辛咸泄急，佐以循经入络之品，岂非发前人之未发耶，若夫便浊之恙，只在气虚与湿热推求，实者宣通水道，虚者调养中州，若虚实两兼，又有益脏通腑之法，精浊者，盖因损伤肝肾而致，有精瘀精滑之分，精瘀当先理其离宫腐浊，继与补肾之治，精滑者用固补敛摄，倘如不应，当从真气调之，景岳谓理其无形，以固有形也，然此症，但知治肝治肾，而不知有治八脉之妙，先生引孙真人九法，升奇阳，固精络，使督任有权，漏卮自已，可见平日若不多读古书，而临症焉知此理，若不经先生讲明，予今日亦不知此方妙处，又尿血一症，虚者居多，若有火亦能作痛，当与血淋同治，倘清之不愈，则专究乎虚，上则主于心脾，下则从乎肝肾，久则亦主于八脉，大约与前症相同，要在认定阴阳耳。（邵新甫）"
    },
    {
      "type": "text",
      "value": "徐评 治淋之法，有通有塞，要当分别，有瘀血积塞住溺管者，宜先通，无瘀积而虚滑者，宜峻补，不但煎丸各别，并外治之法亦复多端，宜博识而详考之，案中并未见及也。</D>"
    }
  ]
]