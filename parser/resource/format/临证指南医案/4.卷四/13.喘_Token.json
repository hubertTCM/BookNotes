[
  [
    {
      "type": "text",
      "value": "伊 先寒后热，不饥不食，继浮肿喘呛，俯不能仰，仰卧不安，古人以先喘后胀治肺，先胀后喘治脾，今由气分膹郁，以致水道阻塞，大便溏泄，仍不爽利，其肺气不降，二肠交阻，水谷蒸腐之湿，横趋脉络，肿由渐加，岂乱医可效，粗述大略，与高明论证。（肺郁水气不降）"
    },
    {
      "type": "text",
      "value": "肺位最高，主气，为手太阴脏，其脏体恶寒恶热，宣辛则通，微苦则降，若药气味重浊，直入中下，非宣肺方法矣，故手经与足经大异，当世不分手足经混治者，特表及之。"
    },
    {
      "type": "prescriptionItems",
      "value": [
        {
          "herb": "麻黄"
        },
        {
          "herb": "苡仁"
        },
        {
          "herb": "茯苓"
        },
        {
          "herb": "杏仁"
        },
        {
          "herb": "甘草"
        }
      ]
    }
  ],
  [
    {
      "type": "text",
      "value": "某 气逆咳呛喘促。"
    },
    {
      "type": "text",
      "value": "小青龙去桂枝芍草，加杏仁人参。"
    }
  ],
  [
    {
      "type": "text",
      "value": "某 气逆咳呛喘急。"
    },
    {
      "type": "text",
      "value": "淡干姜 人参 半夏 五味 茯苓 细辛"
    }
  ],
  [
    {
      "type": "text",
      "value": "单 疮毒内攻，所进水谷不化，蒸变湿邪，渍于经隧之间，不能由肠而下，膀胱不利，浊上壅遏，肺气不降，喘满不堪着枕，三焦闭塞，渐不可治，议用中满分消之法，必得小便通利，可以援救。"
    },
    {
      "type": "text",
      "value": "葶苈 苦杏仁 桑皮 厚朴 猪苓 通草 大腹皮 茯苓皮 泽泻"
    }
  ],
  [
    {
      "type": "text",
      "value": "汪 脉弦坚，动怒气冲，喘急不得卧息，此肝升太过，肺降失职，两足逆冷，入暮为剧，议用仲景越婢法。（肝升饮邪上逆）"
    },
    {
      "type": "next",
      "value": "又 按之左胁冲气便喘，背上一线寒冷，直贯两足，明是肝逆挟支饮所致，议用金匮旋覆花汤法。"
    },
    {
      "type": "text",
      "value": "旋覆花 青葱管 新绛 炒半夏"
    }
  ],
  [
    {
      "type": "prescriptionItems",
      "value": [
        {
          "herb": "姜",
          "comment": "劳烦哮喘，是为气虚，盖肺主气，为出气之脏，气出太过，但泄不收，则散越多喘，是喘症之属虚，故益肺气药皆甘，补土母以生子，若上气散越已久，耳目诸窍之阻，皆清阳不司转旋之机，不必缕治。中气虚"
        }
      ]
    },
    {
      "type": "text",
      "value": "人参建中汤去姜。"
    }
  ],
  [
    {
      "type": "text",
      "value": "沈（二三） 晨起未食，喘急多痰，此竟夜不食，胃中虚馁，阳气交升，中无弹压，下焦阴伤，已延及胃，难以骤期霍然。（胃虚）"
    },
    {
      "type": "prescriptionItems",
      "value": [
        {
          "herb": "黄精"
        },
        {
          "herb": "三角胡麻"
        },
        {
          "herb": "炙草"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "吴 浊饮自夜上干填塞，故阳不旋降，冲逆不得安卧，用仲景真武法。（肾阳虚浊饮上逆）"
    },
    {
      "type": "text",
      "value": "人参 淡熟附子 生淡干姜 茯苓块 猪苓 泽泻"
    }
  ],
  [
    {
      "type": "text",
      "value": "徐（四二） 色痿腠疏，阳虚体质，平昔喜进膏粱，上焦易壅，中宫少运，厚味凝聚蒸痰，频年咳嗽，但内伤失和，薄味自可清肃，医用皂荚搜攒，肺伤气泄，喷涕不已，而沉锢胶浊，仍处胸背募俞之间，玉屏风散之固卫，六君子汤之健脾理痰，多是守剂，不令宣通，独小青龙汤，彻饮以就太阳，初服喘缓，得宜通之意，夫太阳但开，所欠通补阳明一段工夫，不得其阖，暂开复痹矣，且喘病之因，在肺为实，在肾为虚，此病细诊色脉，是上实下虚，以致耳聋鸣响治下之法，壮水源以熄内风为主，而胸次清阳少旋，浊痰阻气妨食，于卧时继以清肃上中二焦，小剂守常，调理百日图功，至于接应世务，自宜节省，勿在药理中也。（肾气不纳）"
    },
    {
      "type": "text",
      "value": "熟地（砂仁制） 萸肉 龟甲心 阿胶 牛膝 茯苓 远志 五味 磁石 秋石"
    },
    {
      "type": "text",
      "value": "蜜丸，早服，卧时另服威喜丸，竹沥姜汁泛丸。"
    }
  ],
  [
    {
      "type": "text",
      "value": "张（三十） 幼年哮喘已愈，上年夏令，劳倦内伤致病，误认外感乱治，其气泄越，哮喘音哑，劳倦不复，遂致损怯，夫外感之喘治肺，内伤之喘治肾，以肾主纳气耳。"
    },
    {
      "type": "text",
      "value": "加减八味丸每服二钱五分盐汤下，六服。"
    }
  ],
  [
    {
      "type": "text",
      "value": "胡（六十） 脉沉，短气以息，身动即喘，此下元已虚，肾气不为收摄，痰饮随地气而升，有年，陡然中厥最虑。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "淡附子"
        },
        {
          "herb": "茯苓"
        },
        {
          "herb": "车前"
        },
        {
          "herb": "远志"
        },
        {
          "herb": "补骨脂"
        }
      ]
    }
  ],
  [
    {
      "type": "text",
      "value": "吴 气不归元，喘急跗肿冷汗，足寒面赤，中焦痞结，先议通阳。"
    },
    {
      "type": "text",
      "value": "熟附子 茯苓 生姜汁 生白芍"
    }
  ],
  [
    {
      "type": "text",
      "value": "王（十九） 阴虚喘呛，用镇摄固纳。"
    },
    {
      "type": "text",
      "value": "熟地 萸肉 阿胶 淡菜胶 山药 茯神 湖莲 芡实"
    }
  ],
  [
    {
      "type": "text",
      "value": "翁（四二） 脉细尺垂，形瘦食少，身动即气促喘急，大凡出气不爽而喘为肺病，客感居多，今动则阳化，由乎阴弱失纳，乃吸气入而为喘，肾病何辞，治法惟以收摄固真，上病当实下焦，宗肾气方法意。"
    },
    {
      "type": "text",
      "value": "熟地 萸肉 五味 补骨脂 胡桃肉 牛膝 茯苓 山药 车前子"
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "沈（二三） 阴虚阳升，气不摄纳为喘。"
    },
    {
      "type": "text",
      "value": "熟地 萸肉 五味 海参胶 淡菜胶 茯神 山药 芡实 湖莲肉 紫胡桃"
    }
  ],
  [
    {
      "type": "text",
      "value": "杨（六一） 老年久嗽，身动即喘，晨起喉舌干燥，夜则溲溺如淋，此肾液已枯，气散失纳，非病也，衰也，故治喘鲜效，便难干涸，宗肾恶燥，以辛润之。"
    },
    {
      "type": "text",
      "value": "熟地 杞子 牛膝 巴戟肉 紫衣胡桃 青盐 补骨脂"
    }
  ],
  [
    {
      "type": "text",
      "value": "陈（氏） 咳喘则暴，身热汗出，乃阴阳枢纽不固，惟有收摄固元一法。"
    },
    {
      "type": "text",
      "value": "人参 炙草 五味 紫衣胡桃 熟地 萸肉炭 茯神 炒山药"
    },
    {
      "type": "next",
      "value": "又 摄固颇应。"
    },
    {
      "type": "text",
      "value": "人参 附子 五味 炙黄 白术"
    }
  ],
  [
    {
      "type": "text",
      "value": "某 疮痍疥疾，致气喘咳出血痰，固是肺壅热气，今饮食二便如常，行动喘急，与前喘更有分别，缘高年下虚，肾少摄纳，元海不固，气逆上泛，是肿胀之萌，宜未雨绸缪。"
    },
    {
      "type": "text",
      "value": "六味丸，加牛膝车前胡桃。"
    }
  ],
  [
    {
      "type": "text",
      "value": "孙 望八大年，因冬温内侵，遂致痰嗽暮甚，诊脉大而动搏，察色形枯汗泄，吸音颇促，似属痰阻，此乃元海根微，不司藏纳，神衰呓语，阳从汗出，最有昏脱之变，古人老年痰嗽喘症，都从脾肾主治，今温邪扰攘，上中二焦留热，虽无温之理，然摄固下真以治根本，所谓阳根于阴，岂可不为讲究。"
    },
    {
      "type": "text",
      "value": "熟地炭 胡桃肉 牛膝炭 车前子 云茯苓 青铅"
    }
  ],
  [
    {
      "type": "text",
      "value": "某 热炽在心，上下不接，冲逆陡发，遍身麻木，喘促昏冒，肾真不固，肝风妄动，久病汤药无功，暂以玉真丸主之。"
    }
  ],
  [
    {
      "type": "text",
      "value": "<D>喘症之因，在肺为实，在肾为虚，先生揭此二语为提纲，其分别有四，大凡实而寒者，必挟凝痰宿饮，上干阻气，如小青龙桂枝加朴杏之属也，实而热者，不外乎蕴伏之邪，蒸痰化火，有麻杏甘膏，千金苇茎之治也，虚者，有精伤气脱之分，填精以厚厚之剂，必兼镇摄，肾气加沉香，都气入青铅，从阴从阳之异也，气脱则根浮，吸伤元海，危亡可立而待，思草木之无情，刚柔所难济，则又有人参河车五味石英之属，急续元真，挽回顷刻，补天之治，古所未及，更有中气虚馁，土不生金，则用人参建中，案集三十，法凡十九，其层次轻重之间，丝丝入扣，学人宜深玩而得焉。（邵新甫）"
    },
    {
      "type": "text",
      "value": "徐评 此篇治下之法已备，治上之法尚多遗漏，不可不讲也。</D>"
    }
  ]
]