张 食进脘中难下，大便气塞不爽，肠中收痛，此为肠痹。（肺气不开降）

大杏仁 枇杷叶 川郁金 土瓜蒌皮 山栀 香豉

夏（二十） 食下A1J8胀，旬日得一更衣，肠胃皆腑，以通为用，丹溪每治肠痹，必开肺气，谓表里相应治法。

杏仁 紫菀 冬葵子 桑叶 土瓜蒌皮

吴 身重不能转移，尻髀板着，必得抚摩少安，大便不通，小溲短少，不饥少饮，此时序湿邪，蒸郁化热，阻于气分，经腑气隧皆阻，病名湿痹。

木防己（一钱） 杏仁（二钱） 川桂枝（一钱） 石膏（三钱研） 桑叶（一钱） 丹皮（一钱）

杏仁 瓜蒌皮 郁金 枳壳汁 山栀 香豉 紫菀

沈（二五） 湿结在气，二阳之痹，丹溪每治在肺，肺气化，则便自通。

紫菀 杏仁 枇杷叶 土瓜蒌皮 郁金 山栀皮 枳壳汁 桔梗汁

蒋（三一） 肺痹，鼻渊，胸满，目痛，便阻，用辛润自上宣下法。

紫菀 杏仁 瓜蒌皮 山栀 香豉 白蔻仁

董 高年疟后，内伤食物，腑气阻痹，浊攻腹痛，二便至今不通，诊脉右部弦搏，渴思冷冻饮料，昔丹溪大小肠气闭于下，每每开提肺窍，内经谓肺主一身气化，天气降，斯云雾清，而诸窍皆为通利，若必以消食辛温，恐胃口再伤，滋扰忧症，圣人以真气不可破泄，老年当遵守。

紫菀 杏仁 瓜蒌皮 郁金 山栀 香豉

炒半夏 竹茹 枳实 花粉 橘红 姜汁

叶（女） 二便不通，此阳痹，当治在肺。

某 瘅疟肺病，未经清理，致热邪透入营中，遂有瘀血暴下，今诊舌白不渴，不能纳食，大便九日不通，乃气痹为结，宗丹溪上窍闭，则下窍不出矣。

杏仁 枇杷叶 瓜蒌皮 川郁金 香豉 苡仁

紫菀 杏仁 枇杷叶 瓜蒌皮 郁金 黑山栀

<D>肠痹本与便闭同类，今另分一门者，欲人知腑病治脏，下病治上之法也，盖肠痹之便闭，较之燥屎坚结欲便不通者稍缓，故先生但开降上焦肺气，上窍开泄，下窍自通矣，若燥屎坚闭，则有三承气，润肠丸，通幽汤，及温脾汤之类主之，然余谓便闭之症，伤寒门中，当急下之条无几，余皆感六淫之邪，病后而成者为多，斯时胃气未复，元气已虚，若遽用下药，于理难进，莫若外治之法为稳，用蜜煎导法，设不通爽，虚者间二三日再导，余见有渐导渐去燥粪五六枚，或七八枚，直至二旬以外第七次，导去六十余枚而愈者，此所谓下不嫌迟也，学人不可忽诸。（华玉堂） </D>