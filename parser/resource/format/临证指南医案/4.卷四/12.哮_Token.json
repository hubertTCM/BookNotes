[
  [
    {
      "type": "text",
      "value": "王 受寒哮喘，痰阻气，不能着枕。（寒）"
    },
    {
      "type": "text",
      "value": "川桂枝（一钱） 茯苓（三钱） 淡干姜（一钱） 五味（一钱同姜捣） 杏仁（一钱半） 炙草（四分） 白芍（一钱） 制麻黄（五分）"
    }
  ],
  [
    {
      "type": "text",
      "value": "卜（十九） 哮喘，当暴凉而发，诊脉左大右平，此新邪引动宿邪，议逐伏邪饮气，小青龙法。"
    }
  ],
  [
    {
      "type": "text",
      "value": "徐（四一） 宿哮廿年沉痼之病，无奏效之药，起病由于惊忧受寒，大凡忧必伤肺，寒入背俞，内合肺系，宿邪阻气阻痰，病发喘不得卧，譬之宵小，潜伏里闬，若不行动犯窃，难以强执，虽治当于病发，投以搜逐，而病去必当养正，今中年谅无大害，精神日衰，病加剧矣。"
    },
    {
      "type": "text",
      "value": "肾气去桂膝病发时，葶苈大枣汤或皂荚丸。"
    }
  ],
  [
    {
      "type": "text",
      "value": "陈（四八） 哮喘不卧，失血后，胸中略爽，"
    },
    {
      "type": "text",
      "value": "苇茎汤加葶苈大枣。"
    }
  ],
  [
    {
      "type": "text",
      "value": "某（十三） 哮喘久咳。"
    },
    {
      "type": "text",
      "value": "桂枝木 杏仁 橘红 厚朴 炒半夏 炒白芥子"
    }
  ],
  [
    {
      "type": "text",
      "value": "马（三二） 宿哮痰喘频发。（哮兼痰饮）"
    },
    {
      "type": "text",
      "value": "真武丸。"
    }
  ],
  [
    {
      "type": "text",
      "value": "朱（五一） 宿哮咳喘，遇劳发。"
    },
    {
      "type": "text",
      "value": "小青龙去麻辛加糖炒石膏。"
    }
  ],
  [
    {
      "type": "text",
      "value": "邹（七岁） 宿哮肺病，久则气泄汗出，脾胃阳微，痰饮留着，有食入泛呕之状，夏三月，热伤正气，宜常进四君子汤以益气，不必攻逐痰饮。（气虚）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "白术"
        },
        {
          "herb": "炙草"
        }
      ]
    }
  ],
  [
    {
      "type": "text",
      "value": "<D>哮与喘，微有不同，其症之轻重缓急，亦微各有异，盖哮症多有兼喘，而喘有不兼哮者，要知喘症之因，若由外邪壅遏而致者，邪散则喘亦止，后不复发，此喘症之实者也，若因根本有亏，肾虚气逆，浊阴上冲而喘者，此不过一二日之间，势必危笃，用药亦难奏功，此喘症之属虚者也，若夫哮症，亦由初感外邪，失于表散，邪伏于里，留于肺俞，故频发频止，淹缠岁月，更有痰哮咸哮醋哮，过食生冷，及幼稚天哮诸症，案虽未备，阅先生之治法，大概以温通肺脏，下摄肾真为主，久发中虚，又必补益中气，其辛散苦寒豁痰破气之剂，在所不用，此可谓治病必求其本者矣，此症若得明理针灸之医，按穴灸治，尤易除根，噫，然则难遇其人耳。（华玉堂） </D>"
    }
  ]
]