[
  [
    {
      "type": "text",
      "value": "沈 暑必挟湿，伤在气分，古称滞下，此滞字，非停滞饮食，言暑湿内侵，腑中流行阻遏，而为滞矣，消导，升举，温补，暑邪无有出路，胸痞不饥，不食，粘腻未已，而肛门沉坠里结，三焦皆受邪蒸，上下浑如两截，延为休息痢疾，缠绵展转，岂旦晚骤愈之病。（暑湿热）"
    },
    {
      "type": "prescriptionItems",
      "value": [
        {
          "herb": "淡干姜"
        },
        {
          "herb": "生姜"
        },
        {
          "herb": "小川连"
        },
        {
          "herb": "淡黄芩"
        },
        {
          "herb": "人参"
        },
        {
          "herb": "枳实"
        }
      ]
    }
  ],
  [
    {
      "type": "text",
      "value": "徐 夏季痢症，多是湿热食积，初起宜分消其邪，但肌柔白嫩，乃气虚之质，且性情畏药，只宜少与勿过。"
    },
    {
      "type": "text",
      "value": "槟榔汁 青皮 陈皮 厚朴 川连 黄芩 木香 炒黑山楂"
    },
    {
      "type": "next",
      "value": "又 湿热下痢，必用苦辛寒为治，粟壳涩肠止泻，久痢成方，当此热邪未清，宣通，斯滞可去，因色白气弱，未敢峻攻耳。"
    },
    {
      "type": "text",
      "value": "厚朴 黄芩 川连 木香汁 楂肉 炒银花 麦芽"
    }
  ],
  [
    {
      "type": "text",
      "value": "卢 痢症湿热，皆是夏令伏邪，但以攻消，大伤胃气，不能去病，今微呕，不饥不寐，大便欲解不通，是九窍六腑不和，总是胃病。"
    },
    {
      "type": "text",
      "value": "人参（一钱） 吴萸炒川连（四分） 泡淡生干姜（五分） 茯苓（三钱） 川楝子肉（一钱） 生白芍（一钱半）"
    }
  ],
  [
    {
      "type": "text",
      "value": "某（女） 舌色灰黄，渴不多饮，不饥恶心，下利红白积滞，小溲不利此，暑湿内伏，三焦气机不主宣达，宜用分理气血，不必见积，以攻涤下药。"
    },
    {
      "type": "text",
      "value": "飞滑石 川通草 猪苓 茯苓皮 藿香梗 厚朴 白蔻仁 新会皮"
    }
  ],
  [
    {
      "type": "text",
      "value": "陆（氏） 经来暑秽痧胀，心烦自利黑瘀。"
    },
    {
      "type": "prescriptionItems",
      "value": [
        {
          "herb": "淡黄芩"
        },
        {
          "herb": "枳实"
        },
        {
          "herb": "川连"
        },
        {
          "herb": "石菖蒲"
        },
        {
          "herb": "郁金"
        },
        {
          "herb": "橘红"
        }
      ]
    }
  ],
  [
    {
      "type": "text",
      "value": "陈（妪） 泻痢两月，肢体浮肿，高年自属虚象，但胸脘痞闷，纳谷恶心，每利必先腹痛，是夏秋暑热，郁滞于中，虚体挟邪，焉有补涩可去邪扶正之理，恐交节令变症，明是棘手重症矣。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "川连"
        },
        {
          "herb": "淡干姜"
        },
        {
          "herb": "生白芍"
        },
        {
          "herb": "枳实"
        }
      ]
    }
  ],
  [
    {
      "type": "text",
      "value": "某 脐上青筋突痛，太阴脾受伤，此前症也，近日腹痛白积，两旬不已，是新受夏秋暑湿，与病异岐，先理新病，导气分消主之。"
    },
    {
      "type": "text",
      "value": "藿香 厚朴 广皮 茯苓皮 川连 木香 木瓜 扁豆"
    }
  ],
  [
    {
      "type": "text",
      "value": "某 痰哮宿病，正在初秋而发，又值寒热下痢血积，腹痛吐逆，脉来右弦左弱，目黄羞明，必是暑湿凝滞着里，以补虚之中，佐以清邪，乃通剂法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "黄芪"
        },
        {
          "herb": "白芍"
        },
        {
          "herb": "广皮"
        },
        {
          "herb": "石莲子"
        },
        {
          "herb": "川连"
        },
        {
          "herb": "楂肉"
        },
        {
          "herb": "草决明"
        },
        {
          "herb": "金银花"
        }
      ]
    }
  ],
  [
    {
      "type": "text",
      "value": "王 痢疾古称滞下，乃是湿热气薄肠胃，阻闭气分，故利仍不爽，河间丹溪，佥用清热导气者为此。（湿热）"
    },
    {
      "type": "text",
      "value": "黄芩 川连 草决明 炒黑楂肉 生白芍 石莲 丹皮 广木香汁"
    }
  ],
  [
    {
      "type": "text",
      "value": "倪（六十） 面垢舌白，心下脘中，凄凄痛窒，至圊复便不爽，此水谷之湿，内蒸为热，气道阻闭，上热下冷，若外受客邪，既过募原，必有寒热矣。"
    },
    {
      "type": "text",
      "value": "淡黄芩 川连 淡竹叶 槟榔汁 白芍 厚朴 广皮白"
    }
  ],
  [
    {
      "type": "text",
      "value": "某 湿温下痢，脱肛，五苓散加寒水石。"
    }
  ],
  [
    {
      "type": "text",
      "value": "江 食物不调，肠胃蕴蓄，郁蒸积聚而滞下，三月不愈清疏带补之。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "川连"
        },
        {
          "herb": "炒白芍"
        },
        {
          "herb": "炒楂肉"
        },
        {
          "herb": "广皮"
        },
        {
          "herb": "茯苓"
        },
        {
          "herb": "炒当归"
        },
        {
          "herb": "乌梅"
        }
      ]
    }
  ],
  [
    {
      "type": "text",
      "value": "陆 湿热内蕴，中焦痞结，阳气素虚体质，湿注自利不爽，神识昏乱，将变柔痉。"
    },
    {
      "type": "prescriptionItems",
      "value": [
        {
          "herb": "炒半夏"
        },
        {
          "herb": "人参"
        },
        {
          "herb": "枳实"
        },
        {
          "herb": "川连"
        },
        {
          "herb": "干姜"
        },
        {
          "herb": "黄芩"
        },
        {
          "herb": "姜汁"
        }
      ]
    }
  ],
  [
    {
      "type": "text",
      "value": "顾 得汤饮，腹中漉漉，自利稀水，平昔酒客留湿，湿胜内蕴，肠胃不爽，凝积，东垣清暑益气，亦为湿热伤气而设，但脾胃久病，仍能纳食，当苦味坚阴，芳香理脾。"
    },
    {
      "type": "text",
      "value": "生茅术（四两） 炒黑黄柏（二两） 炒黑地榆（二两） 猪苓（一两半） 泽泻（一两半）"
    },
    {
      "type": "text",
      "value": "水法丸，服三钱。"
    }
  ],
  [
    {
      "type": "text",
      "value": "葛（四十） 酒客，大便久泻，胁上曾发痈疡，春夏胁下有形，腹形满胀，此久蕴湿热，痈脓自利，未能泄邪，肠胃气壅，利频不爽，法当分消以去湿热，若攻劫太过，必伤脾胃，议用丹溪小温中丸，早进二钱五分，夜进二钱五分，三两。"
    }
  ],
  [
    {
      "type": "text",
      "value": "某 潮热，自利，腹痛。"
    },
    {
      "type": "text",
      "value": "黄芩 生白芍 枳实 桔梗 槟榔汁 木香汁"
    }
  ],
  [
    {
      "type": "text",
      "value": "徐 能食，腹痛，下痢，兼和其阴。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "生白芍"
        },
        {
          "herb": "黄芩"
        },
        {
          "herb": "枳实"
        },
        {
          "herb": "川连"
        },
        {
          "herb": "干姜"
        }
      ]
    }
  ],
  [
    {
      "type": "text",
      "value": "某（十六） 湿热内蒸下利红积。"
    },
    {
      "type": "text",
      "value": "炒黑神曲 炒黑楂肉 茯苓皮 飞滑石 新会皮 厚朴 淡竹叶 扁豆叶"
    }
  ],
  [
    {
      "type": "text",
      "value": "祝（三八） 十年久痢，须推饮食避忌，酒客湿滞肠中，非风药之辛，佐苦味入肠，何以胜湿逐热，久病饮食不减，肠中病也。"
    },
    {
      "type": "text",
      "value": "绵茵陈 香白芷 北秦皮 茯苓皮 黄柏 藿香"
    }
  ],
  [
    {
      "type": "text",
      "value": "某 形瘦阴亏，湿热下痢，误投消食，反劫津液，邪未尽，津先耗，咽喉痛，且呛咳，所谓湿未罢，已上燥矣。"
    },
    {
      "type": "text",
      "value": "川连 银花 通草 黄芩 川贝 茯苓皮"
    }
  ],
  [
    {
      "type": "text",
      "value": "某 湿热内阻气分，腹痛下痢，目眦黄，舌光不渴，议清里泄湿热。"
    },
    {
      "type": "text",
      "value": "黄芩 寒水石 川连 厚朴 秦皮 郁金"
    }
  ],
  [
    {
      "type": "text",
      "value": "山（五十） 湿郁腹痛，利红如豆汁。"
    },
    {
      "type": "text",
      "value": "生茅术（三钱） 炒山楂（一钱半） 厚朴（一钱） 红曲（一钱半） 广皮（一钱） 猪苓（一钱）"
    }
  ],
  [
    {
      "type": "text",
      "value": "某 夏秋痢疾，固是湿热伤气，脾胃气滞，后重里急不爽，古方香连丸，取其清里热，必佐理气，谓气行斯湿热积聚无容留矣，知母生地，滋阴除热，治阴分阳亢之火，与痢门湿热大异，盖滋则呆滞，气钝窒塞，宜乎欲便不出，究竟湿热留邪仍在，桂附热燥，又致肛坠，痛如刀割，补中益气东垣成法，仅仅升举下焦清阳，未能直透肠中，再用大黄重药，兼知母生地等味，更令伤及下焦，书义谓诸痢久，都属肾伤，小腹痛坠，忌冷，显然是下症，议与升阳，亦须下治。"
    },
    {
      "type": "text",
      "value": "人参 茯苓 泽泻 炙草 防风根 羌活 独活 细辛 生姜 大枣"
    }
  ],
  [
    {
      "type": "text",
      "value": "某 舌白，渴不欲饮，心腹热，每痢必痛，肛坠，痢又不爽，微呕有痰，口味有变，头中空痛，两颊皆赤，此水谷气蒸湿热，郁于肠胃，清浊交混，忽加烦躁难鸣苦况，法当苦寒泄热，苦辛香流气渗泄利湿，盖积滞有形，湿与热本无形质耳。"
    },
    {
      "type": "text",
      "value": "川连 黄芩 郁金 厚朴 猪苓 槐米 秦皮"
    }
  ],
  [
    {
      "type": "text",
      "value": "包 先厥，下利脓血，腹痛呕恶，乃寒热互伤。（厥阴伏热）"
    },
    {
      "type": "text",
      "value": "淡黄芩 川连 丹皮 生芍 炮姜 炒银花"
    }
  ],
  [
    {
      "type": "text",
      "value": "陈（氏） 温邪经旬不解，发热自利，神识有时不清，此邪伏厥阴，恐致变痉。"
    },
    {
      "type": "text",
      "value": "白头翁 川连 黄芩 北秦皮 黄柏 生白芍"
    },
    {
      "type": "next",
      "value": "又 温邪误表，劫津，神昏，恐致痉厥。"
    },
    {
      "type": "prescriptionItems",
      "value": [
        {
          "herb": "炒生地"
        },
        {
          "herb": "阿胶"
        },
        {
          "herb": "炒麦冬"
        },
        {
          "herb": "生白芍"
        },
        {
          "herb": "炒丹皮"
        },
        {
          "herb": "女贞子"
        }
      ]
    }
  ],
  [
    {
      "type": "text",
      "value": "邱（妪） 进润剂，痛缓积稀，知厥阴下利，宜柔宜通，血虚有风显然。"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "阿胶"
        },
        {
          "herb": "丹皮"
        },
        {
          "herb": "生白芍"
        },
        {
          "herb": "银花"
        },
        {
          "herb": "小黑稆豆皮"
        }
      ]
    }
  ],
  [
    {
      "type": "text",
      "value": "某 热渐入里，胸痞便泄，议酸苦泄热。"
    },
    {
      "type": "prescriptionItems",
      "value": [
        {
          "herb": "黄芩"
        },
        {
          "herb": "川连"
        },
        {
          "herb": "枳实"
        },
        {
          "herb": "白芍"
        },
        {
          "herb": "广皮白"
        },
        {
          "herb": "滑石"
        },
        {
          "herb": "甘草"
        },
        {
          "herb": "谷芽"
        }
      ]
    }
  ],
  [
    {
      "type": "text",
      "value": "蔡 内虚邪陷，协热自利，脉左小右大，病九日不减，是为重症，议用白头翁汤方，加黄芩白芍。（协热痢）"
    }
  ],
  [
    {
      "type": "text",
      "value": "潘 时令暑湿，都从口鼻而受，气郁则营卫失于转运，必身热无汗，其邪自上以及中，必循募原，致肠胃亦郁，腹痛泻积，无非湿热之化，此分消利湿则可，若以表药，则伤阳气矣。"
    },
    {
      "type": "prescriptionItems",
      "value": [
        {
          "herb": "茯苓"
        },
        {
          "herb": "陈皮"
        },
        {
          "herb": "厚朴"
        },
        {
          "herb": "木香"
        },
        {
          "herb": "炒扁豆"
        },
        {
          "herb": "炒山楂"
        }
      ]
    },
    {
      "type": "next",
      "value": "又 协热下利，粘腻血水，是肠胃中湿热之化也。"
    },
    {
      "type": "text",
      "value": "北秦皮 白头翁 茯苓 泽泻 炒银花 益元散"
    }
  ],
  [
    {
      "type": "text",
      "value": "某 春温内陷下痢，最易厥脱。"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "阿胶"
        },
        {
          "herb": "淡黄芩"
        },
        {
          "herb": "炒生地"
        },
        {
          "herb": "生白芍"
        },
        {
          "herb": "炙草"
        }
      ]
    }
  ],
  [
    {
      "type": "text",
      "value": "王 热毒逗留不化，潮热下利。"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "黄芩"
        },
        {
          "herb": "炒白芍"
        },
        {
          "herb": "茯苓"
        },
        {
          "herb": "泽泻"
        },
        {
          "herb": "木瓜"
        }
      ]
    }
  ],
  [
    {
      "type": "text",
      "value": "张（三三） 江南地薄气弱，夏季食物内蕴，时令热迫内聚，湿热赤痢，入冬不愈，皆饮食不忌之累，宜淡薄滋味。（血痢）"
    },
    {
      "type": "text",
      "value": "生茅术 厚朴 南山楂 草果仁 樗根皮 槐花 广皮 银花"
    },
    {
      "type": "next",
      "value": "又 痢血三月，昼痢夜止，肛门欲坠，以气陷门户不藏。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "当归"
        },
        {
          "herb": "白芍"
        },
        {
          "herb": "肉桂"
        },
        {
          "herb": "炙草"
        },
        {
          "herb": "白术"
        },
        {
          "herb": "广皮"
        },
        {
          "herb": "煨姜"
        },
        {
          "herb": "南枣"
        }
      ]
    }
  ],
  [
    {
      "type": "text",
      "value": "某（二四） 血痢半载，少腹痛。"
    },
    {
      "type": "text",
      "value": "六味地黄加炒楂肉炒延胡。"
    }
  ],
  [
    {
      "type": "text",
      "value": "某 血积痛痢，起于夏令，秋半不减，明是湿热滞于肠胃，久延，面色消夺，右脉搏大，乃痢症所大忌，稍通积聚，兼以和血。"
    },
    {
      "type": "text",
      "value": "酒炒大黄 川连 黄芩 丹皮 肉桂 归身 白芍 生甘草"
    }
  ],
  [
    {
      "type": "text",
      "value": "袁（二七） 久痢，腹疼，下血。"
    },
    {
      "type": "text",
      "value": "生黄芪（三钱） 生白术（三钱） 炒归身（一钱） 炒楂肉（二钱） 炒地榆（一钱半） 广皮（一钱） 厚朴（一钱） 羌活（五分） 防风根（五分）"
    }
  ],
  [
    {
      "type": "text",
      "value": "朱（三九） 下痢带瘀血，肛中气坠，腹不痛。"
    },
    {
      "type": "text",
      "value": "炒黑樗根皮（一两） 生茅术（一钱） 生黄柏（一钱） 炒黑楂肉（三钱） 炒黑地榆（一钱半） 炒焦银花（一钱半） 赤苓（三钱） 猪苓（一钱半）"
    }
  ],
  [
    {
      "type": "text",
      "value": "某 痛痢不爽，已有血下，暑湿不独在气分，且积劳茹素，攻夺宜慎。"
    },
    {
      "type": "prescriptionItems",
      "value": [
        {
          "herb": "当归"
        },
        {
          "herb": "白芍"
        },
        {
          "herb": "南山楂"
        },
        {
          "herb": "厚朴"
        },
        {
          "herb": "草果"
        },
        {
          "herb": "炮姜"
        }
      ]
    }
  ],
  [
    {
      "type": "text",
      "value": "某 脉缓，脐上痛，便稀溺短，此乃湿郁脾胃之阳，致气滞里急，宗古人导湿分消意。（阳虚气滞）"
    },
    {
      "type": "prescriptionItems",
      "value": [
        {
          "herb": "生茅术"
        },
        {
          "herb": "广皮"
        },
        {
          "herb": "厚朴"
        },
        {
          "herb": "官桂"
        },
        {
          "herb": "飞滑石"
        },
        {
          "herb": "茯苓"
        },
        {
          "herb": "猪苓"
        },
        {
          "herb": "泽泻"
        },
        {
          "herb": "炒山楂"
        }
      ]
    }
  ],
  [
    {
      "type": "text",
      "value": "张（五七） 脉沉伏，久痢腹痛，畏寒少食，气弱肠滞，以温通方法。"
    },
    {
      "type": "prescriptionItems",
      "value": [
        {
          "herb": "熟附子"
        },
        {
          "herb": "生茅术"
        },
        {
          "herb": "生大黄"
        },
        {
          "herb": "茯苓"
        },
        {
          "herb": "厚朴"
        },
        {
          "herb": "木香"
        }
      ]
    },
    {
      "type": "next",
      "value": "又 温下相投，肠滞不通，皆因腑阳微弱，古贤治痢，不离通涩二法。"
    },
    {
      "type": "text",
      "value": "当归 肉桂心 茯苓 厚朴 南山楂 生麦芽"
    }
  ],
  [
    {
      "type": "text",
      "value": "王（六二） 平昔温补相投，是阳不足之体，闻患痢两月，不忌食物，脾胃滞壅，今加呕恶，夫六腑宜通，治痢之法，非通即涩，肛肠结闭，阳虚者，以温药通之。"
    },
    {
      "type": "text",
      "value": "熟附子 制大黄 厚朴 木香 茯苓皮"
    }
  ],
  [
    {
      "type": "text",
      "value": "范（二七） 痢称滞下，谓有滞必先痛后下，况病起不慎口腹，阳气窒塞，积聚留着，试阅前方，宣通者有效，守补则病剧，六腑皆以宣通为用。"
    },
    {
      "type": "text",
      "value": "附子 大黄 茯苓 厚朴 生草果 广皮"
    },
    {
      "type": "next",
      "value": "又 温下已效，肠胃留滞，都因阳不主运，再佐理气兼之。"
    },
    {
      "type": "text",
      "value": "附子 制大黄 茯苓 广皮 厚朴 生益智 木香 猪苓"
    }
  ],
  [
    {
      "type": "text",
      "value": "李 痢将两月，目微黄，舌白口干，唇燥赤，腹满，按之软，竟日小便不通，病者自述肛门窒塞，努挣不已，仅得迸出粘积点滴，若有稀粪，自必倾肠而多，思夏秋间暑湿内着为痢，轩岐称曰滞下，谓滞着气血，不独食滞一因，凡六腑属阳，以通为用，五脏皆阴，藏蓄为体，先泻后痢，脾传肾则逆，即土克水意，然必究其何以传克之由，盖伏邪垢滞从中不清，因而下注矣，迁延日久，正气因虚，仲景论列三阴，至太阴篇中，始挈出腹满字样，脾为柔脏，惟刚药可以宣阳驱浊，但今二肠窒痹，气不流行，理中等法，决难通腑，考内经二虚一实者治其实，开其一面也，然必温其阳，佐以导气逐滞，欲图扭转机关，舍此更无他法。"
    },
    {
      "type": "text",
      "value": "制附子 生厚朴 木香 制大黄 炒黑大茴"
    },
    {
      "type": "next",
      "value": "又 懈弛半月，脾肾复惫，脾败不主健运，纳食皆变痰沫，肾真失司纳气，水液上泛阻咽，皆痢伤浊壅，变胀末传，脉见弦劲，是无胃气，小愈变病，最属不宜，入冬为藏阳之令，今阳渐溃散，而阴液枯槁，渴不多饮，饮不解渴，治阳必用刚药，其阴更涸矣，转展无可借箸，勉与脾肾分调，脾阳动则冀运，肾阳静可望藏，王道固难速功，揆之体用，不可险药。"
    },
    {
      "type": "text",
      "value": "早服炒焦肾气丸，午服参苓白术散加益智仁。"
    }
  ],
  [
    {
      "type": "text",
      "value": "许（三三） 劳倦咳嗽失血，仍然不避寒暑，食物腹中泻痢，病上加病，后感，法当先治，以分病有新旧。（阳虚）"
    },
    {
      "type": "text",
      "value": "厚朴 益智 广皮 茯苓皮 白芍 炙草 木瓜 炒扁豆"
    },
    {
      "type": "next",
      "value": "又 咳嗽泻痢，药治相背，治肺碍脾，治脾碍肺，方今交冬，治痢为要，病患说早食相安，晚食胀满，脾胃阳气已乏，勿徒消滞寒克矣。"
    },
    {
      "type": "text",
      "value": "白芍（桂酒拌） 益智 广皮 茯苓 焦白术 炙草 谷芽 砂仁壳"
    }
  ],
  [
    {
      "type": "text",
      "value": "张 下痢泄泻之后，诊脉右弦大，胃虚少纳，阳弱不司运化，法当通腑之阳。"
    },
    {
      "type": "text",
      "value": "人参 益智仁 炒菟丝饼 炒砂仁末 茯苓 广皮白"
    }
  ],
  [
    {
      "type": "text",
      "value": "陆（二六） 腹满自痢，脉来濡小，病在太阴，况小便清长，非腑病湿热之比，法当温之。"
    },
    {
      "type": "prescriptionItems",
      "value": [
        {
          "herb": "生于术"
        },
        {
          "herb": "附子"
        },
        {
          "herb": "茯苓"
        },
        {
          "herb": "厚朴"
        },
        {
          "herb": "干姜"
        }
      ]
    }
  ],
  [
    {
      "type": "text",
      "value": "许（二四） 痢疾一年，已浮肿溺涩，古称久痢必伤肾，月前用理阴煎不应，询及食粥吞酸，色瘁脉濡，中焦之阳日惫，水谷之湿不运，仍辛温以苏脾阳，佐以分利，用胃苓汤，去甘草加益智。"
    }
  ],
  [
    {
      "type": "text",
      "value": "陈 痢积虽然少缓，诸款不减，面色青晦，四肢厥冷，仍在险途，拟进益黄散法。"
    },
    {
      "type": "text",
      "value": "人参 煨益智仁 公丁香 茯苓 广皮 青皮 木瓜 炒冬米"
    }
  ],
  [
    {
      "type": "text",
      "value": "某 脉微细，肢厥，下痢无度，吴茱萸汤，但能止痛，仍不进食，此阳败阴浊，腑气欲绝，用桃花汤。"
    },
    {
      "type": "prescriptionItems",
      "value": [
        {
          "herb": "赤石脂"
        },
        {
          "herb": "干姜"
        },
        {
          "herb": "白粳米"
        }
      ]
    }
  ],
  [
    {
      "type": "text",
      "value": "某 痢后大便不实，食不健运，色脉俱是虚象，此清阳失旷于中，阴气先走泄于下，先理中焦，再当摄阴。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "白术"
        },
        {
          "herb": "茯苓"
        },
        {
          "herb": "炙草"
        },
        {
          "herb": "广皮"
        },
        {
          "herb": "炮姜"
        },
        {
          "herb": "益智"
        }
      ]
    }
  ],
  [
    {
      "type": "text",
      "value": "某 自利不渴者属太阴，呃忒之来，由乎胃少纳谷，冲气上逆，有土败之象，势已险笃，议金匮附子粳米汤。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "附子"
        },
        {
          "herb": "干姜"
        },
        {
          "herb": "炙草"
        },
        {
          "herb": "粳米"
        }
      ]
    }
  ],
  [
    {
      "type": "text",
      "value": "某 长斋有年，土薄气馁，加以久痢少谷欲呕，脾胃之阳衰矣，由夏及今，半载不痊，倘忽肿胀，何法施治。"
    },
    {
      "type": "text",
      "value": "人参 白术 干姜 炮姜 丁香 茯苓"
    }
  ],
  [
    {
      "type": "text",
      "value": "袁 中下阳微，呕呃下利，温中不应，恐延衰脱，夫阳宜通，阴宜守，此关闸不致溃散，春回寒谷，生气有以把握，候王先生主议。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "附子"
        },
        {
          "herb": "炮姜"
        },
        {
          "herb": "炒粳米"
        },
        {
          "herb": "赤石脂"
        },
        {
          "herb": "生白芍"
        }
      ]
    }
  ],
  [
    {
      "type": "text",
      "value": "某 春痢入冬，痢止，腹痛食少，童年那有淫欲之扰，此系寒热不和，脾胃受伤也。"
    },
    {
      "type": "text",
      "value": "六君子汤加肉桂。"
    }
  ],
  [
    {
      "type": "text",
      "value": "某 脉沉微，下痢红紫黑，舌胎粉白，并不渴饮，此太阴脾营虚寒也，仿理阴煎。（脾营虚寒）"
    },
    {
      "type": "text",
      "value": "当归头 白芍 炮姜 炙草 茯苓 益智"
    }
  ],
  [
    {
      "type": "text",
      "value": "唐（氏） 下痢四十余日，形寒腹痛。"
    },
    {
      "type": "prescriptionItems",
      "value": [
        {
          "herb": "炒当归"
        },
        {
          "herb": "生白芍"
        },
        {
          "herb": "肉桂"
        },
        {
          "herb": "炒山楂"
        },
        {
          "herb": "青皮"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "沈 议堵截阳明一法。（阳明不阖）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "炒白粳米"
        },
        {
          "herb": "炮姜"
        },
        {
          "herb": "赤石脂"
        }
      ]
    }
  ],
  [
    {
      "type": "text",
      "value": "某（六四） 高年下痢，痰多舌干，脉右空大，神困音低，乃脾肾两亏，二气交虚，有年致此，恐非宜。（脾肾兼虚）"
    },
    {
      "type": "prescriptionItems",
      "value": [
        {
          "herb": "人参",
          "quantity": {
            "uom": "两",
            "value": 0.6
          }
        },
        {
          "herb": "菟丝子",
          "quantity": {
            "uom": "两",
            "value": 0.6
          }
        },
        {
          "herb": "赤石脂",
          "quantity": {
            "value": 0.3,
            "uom": "两"
          }
        },
        {
          "herb": "炮姜",
          "quantity": {
            "uom": "两",
            "value": 0.6
          }
        },
        {
          "herb": "茯苓",
          "quantity": {
            "value": 0.3,
            "uom": "两"
          }
        },
        {
          "herb": "木瓜",
          "quantity": {
            "value": 0.1,
            "uom": "两"
          }
        }
      ]
    }
  ],
  [
    {
      "type": "text",
      "value": "王（五十） 久痢久泻为肾病，下泻久而阴伤气坠，四神丸治脾肾晨泄，辛温香燥皆刚，佐入五味酸柔，不过稍制其雄烈，此肛坠尻酸，乃肾液内少而气陷矣，腥油肉食须忌。"
    },
    {
      "type": "text",
      "value": "熟地 禹余粮石 五味子"
    }
  ],
  [
    {
      "type": "text",
      "value": "蒋（五一） 久痢用辛甘温而效，是脾阳久伤，治由东垣法极是，述食血腥，滑必便溏，四肢忽有肉疹，营卫内应脾胃，气血未得充复，五旬外，下亦怯，用脾肾两补。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "山药"
        },
        {
          "herb": "茯苓"
        },
        {
          "herb": "湖莲"
        },
        {
          "herb": "芡实"
        },
        {
          "herb": "补骨脂"
        },
        {
          "herb": "苁蓉"
        },
        {
          "herb": "萸肉"
        },
        {
          "herb": "五味"
        },
        {
          "herb": "巴戟"
        },
        {
          "herb": "菟丝"
        },
        {
          "herb": "覆盆子"
        }
      ]
    }
  ],
  [
    {
      "type": "text",
      "value": "某 下痢腹痛舌干，肛坠，痢伤阴也。（痢伤阴液）"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "炒归身"
        },
        {
          "herb": "炒白芍"
        },
        {
          "herb": "炒楂肉"
        },
        {
          "herb": "茯苓"
        },
        {
          "herb": "炙草"
        }
      ]
    }
  ],
  [
    {
      "type": "text",
      "value": "某 滞浊下行痛缓，议养阴通腑。"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "阿胶"
        },
        {
          "herb": "丹皮"
        },
        {
          "herb": "山栀"
        },
        {
          "herb": "猪苓"
        },
        {
          "herb": "泽泻"
        }
      ]
    }
  ],
  [
    {
      "type": "text",
      "value": "孙 脉左数，下利，腹不甚痛，暮夜微热，所伏暑热，乘阴虚下陷，是清热理脾不效，当摄阴升阳。"
    },
    {
      "type": "text",
      "value": "熟地炭 当归炭 山楂炭 炒黑麦芽 炙黑甘草 防风根 炒黑升麻"
    },
    {
      "type": "next",
      "value": "又 照方去山楂、麦芽，加人参、焦白芍。"
    },
    {
      "type": "next",
      "value": "又 泻痢久必阴损液耗，此口渴微咳，非实火客邪，与甘酸化阴。"
    },
    {
      "type": "text",
      "value": "人参 山药 炙草 炒乌梅 木瓜 炒湖莲肉"
    }
  ],
  [
    {
      "type": "text",
      "value": "蔡 脉右数，左细数，面垢舌燥，白苔点点，肌肤甲错，左胁动气，伏暑当秋凉而发，初病如疟，当从苦辛寒法，里邪炽烈，变为下痢，胃津被劫，阴液大耗，昔贤于热病液涸，急以救阴为务，苟胃关得苏，渐以冀安，否则犯喻氏所指，客邪内陷，液枯致危之戒矣。"
    },
    {
      "type": "text",
      "value": "复脉汤去姜桂麻。"
    },
    {
      "type": "next",
      "value": "又 酸甘化阴法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "生地"
        },
        {
          "herb": "乌梅"
        },
        {
          "herb": "炙草"
        },
        {
          "herb": "麦冬"
        },
        {
          "herb": "木瓜"
        }
      ]
    }
  ],
  [
    {
      "type": "text",
      "value": "鲍 痢久，阴液消亡，无以上承，必唇燥舌干，奈胃关不和，善噫难饥，此由阴腻柔剂所致，择其不腻滞者调之。"
    },
    {
      "type": "text",
      "value": "人参 炙草 炒白芍 炒乌梅肉 炒麦冬 茯神"
    }
  ],
  [
    {
      "type": "text",
      "value": "周（五十） 痢后气坠，都主阴伤，但嗔怒不已，木犯土，致病留连，摄阴之中，聊佐和肝。"
    },
    {
      "type": "text",
      "value": "熟地 茯苓 炒山楂 炒乌梅 木瓜"
    }
  ],
  [
    {
      "type": "text",
      "value": "某 阴液涸，则小水不通，胃气逆，则厌食欲呕，此皆痢之款症也，治以中下二焦为主，议理阴煎。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "白芍"
        },
        {
          "herb": "附子"
        },
        {
          "herb": "五味"
        },
        {
          "herb": "炮姜"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "吴（三十） 痢久阴伤腹痛，肛门坠胀，秋病入冬不愈，已属休息症，和阴剂中，仍有升降，仿东垣法。"
    },
    {
      "type": "text",
      "value": "炒熟地 炒当归 炒白芍 炙草 生山楂 生谷芽"
    }
  ],
  [
    {
      "type": "text",
      "value": "陈（三七） 泻痢久则伤肾，多见下焦沉坠，先伤在阴，刚药不效。（久痢伤肾下焦不摄）"
    },
    {
      "type": "text",
      "value": "人参 鹿茸 菟丝子 茯苓 舶茴香 制补骨脂 砂仁"
    }
  ],
  [
    {
      "type": "text",
      "value": "张（五一） 晨泄痢血属肾病，无痛坠等因，用黑地黄丸。"
    }
  ],
  [
    {
      "type": "text",
      "value": "范 泻痢起于长夏，医谓时令湿热，胃苓汤，芩芍法，固非谬讹，因高年肾阳肝阴先亏，使客气内扰阻遏，中流乏砥柱坐镇，致狂澜滔天耳，病经两旬不减，重阴无阳，验诸神识尚清，其外邪为少，而内损为多八脉无权，下无收摄，漏卮不已，理必生阳泄，下焦冷，此皆阴阳二气微绝治病则夯，治本为宜，非置之不理，实究天人而已。"
    },
    {
      "type": "text",
      "value": "人参（二钱） 鹿茸（二钱） 炒黑当归（三钱） 生杜仲（三钱） 生沙苑（一钱） 茯苓（三钱）"
    }
  ],
  [
    {
      "type": "text",
      "value": "李（五十） 自痢五六年，即周身痛痹，盖肠胃病，致经络筋骨藩篱疏撤，阳失卫，药难效灵，书此代煎。"
    },
    {
      "type": "text",
      "value": "冬于术 苁蓉 熟附子"
    },
    {
      "type": "text",
      "value": "河水煎。"
    }
  ],
  [
    {
      "type": "text",
      "value": "吴（四九） 治痢大法，无过通塞二义，夏秋湿热固多，初痢不痛，已非湿热，色滞者，肠中陈腐也，至今痛而痢，痢后复痛，按之痛减属虚，小雪不愈，阳不来复，久痢治肾，然非滋腻，先用苓姜术桂汤。"
    }
  ],
  [
    {
      "type": "text",
      "value": "某（氏） 治痢古法，不越通涩，经停有瘕，腹浮肿，八脉之病，医惑于见痢，认为脾胃症，议用济生肾气丸。"
    }
  ],
  [
    {
      "type": "text",
      "value": "朱（五七） 痢久肛坠，是下焦肾虚，失于收纳，治脾胃药无功。"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "炒归身"
        },
        {
          "herb": "赤石脂"
        },
        {
          "herb": "五味子"
        },
        {
          "herb": "炒楂肉"
        }
      ]
    }
  ],
  [
    {
      "type": "text",
      "value": "周（四六） 痢久必伤肾阴，八脉不固，肠腻自滑而下，但执健脾无用，病不在中，纳谷运迟，下焦坎阳亦衰，用三神丸。"
    },
    {
      "type": "prescriptionItems",
      "value": [
        {
          "herb": "五味子"
        },
        {
          "herb": "补骨脂"
        },
        {
          "herb": "肉果"
        }
      ]
    }
  ],
  [
    {
      "type": "text",
      "value": "某 痢久阴阳两伤，少腹肛坠，连两腰胯脊髀酸痛，由脏腑络伤，已及奇经，前议轻剂升阳颇投，仍从下治。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "鹿茸"
        },
        {
          "herb": "附子"
        },
        {
          "herb": "炒当归"
        },
        {
          "herb": "茴香"
        },
        {
          "herb": "菟丝子"
        },
        {
          "herb": "杜仲"
        }
      ]
    }
  ],
  [
    {
      "type": "text",
      "value": "周 转方柔药相安，显然久痢伤及肾阴，当用理阴煎，兼用禹粮石脂丸，以摄固肠中。"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "归身炭"
        },
        {
          "herb": "人参"
        },
        {
          "herb": "炙甘草"
        },
        {
          "herb": "五味子"
        },
        {
          "herb": "炒楂肉"
        }
      ]
    },
    {
      "type": "text",
      "value": "兼服禹粮赤石脂丸。"
    }
  ],
  [
    {
      "type": "text",
      "value": "金（氏） 脉数劲，下痢腹鸣痛，后坠，卧则气冲，咳嗽吐粘涎，产后过月，显是下损至中，纳谷日少，形神日衰，势已延成蓐劳，难期速功。"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "人参"
        },
        {
          "herb": "茯神"
        },
        {
          "herb": "炒山药"
        },
        {
          "herb": "建莲"
        },
        {
          "herb": "赤石脂"
        }
      ]
    }
  ],
  [
    {
      "type": "text",
      "value": "某（氏） 休息痢，经二年，明是下焦阴阳皆虚，不能收摄，经期不来，小腹抚摩有形上行，似乎瘕，其实气结，若不急进温补，恐滋扰肿胀之累也。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "附子"
        },
        {
          "herb": "茯苓"
        },
        {
          "herb": "炙草"
        },
        {
          "herb": "五味"
        },
        {
          "herb": "白芍"
        }
      ]
    }
  ],
  [
    {
      "type": "text",
      "value": "某 气虚下陷，门户不藏。（气虚下陷）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "黄芪"
        },
        {
          "herb": "广皮"
        },
        {
          "herb": "炙草"
        },
        {
          "herb": "归身"
        },
        {
          "herb": "炒白芍"
        },
        {
          "herb": "防风"
        },
        {
          "herb": "升麻"
        }
      ]
    }
  ],
  [
    {
      "type": "text",
      "value": "某 痢经五十日来，小愈再发，独见后重下坠，此为气陷，则门户不藏，亦胃弱内风乘袭，议陷者举之。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "归身"
        },
        {
          "herb": "白芍"
        },
        {
          "herb": "炙草"
        },
        {
          "herb": "升麻"
        },
        {
          "herb": "荷叶"
        }
      ]
    }
  ],
  [
    {
      "type": "text",
      "value": "石 疟邪热气，内陷变痢，延已三月，脾胃气衰，面浮肚膨，仍有里急欲坠之象，中虚伏邪，进以和解。（疟变痢）"
    },
    {
      "type": "prescriptionItems",
      "value": [
        {
          "herb": "黄芩"
        },
        {
          "herb": "柴胡"
        },
        {
          "herb": "人参"
        },
        {
          "herb": "丹皮"
        },
        {
          "herb": "炒当归"
        },
        {
          "herb": "白芍"
        },
        {
          "herb": "谷芽"
        },
        {
          "herb": "炒山楂"
        }
      ]
    }
  ],
  [
    {
      "type": "text",
      "value": "蔡 神气索然，腹中动气，舌红嗌干，寒热日迟，平素积劳致虚，邪伏厥阴，脉促细坚，温清难用，勉议复脉汤，存阴勿涸，希图援救。"
    },
    {
      "type": "text",
      "value": "复脉汤。"
    },
    {
      "type": "next",
      "value": "又 两投复脉色脉略转，所言平素积虚，不但疟邪内陷阳结于上则胸痞，阴走于下则频利，非徒开泄攻邪也。"
    },
    {
      "type": "text",
      "value": "救逆汤去姜。"
    },
    {
      "type": "next",
      "value": "又 奔脉动气，皆是阳虚浊泛，当和营理阳。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "归身"
        },
        {
          "herb": "炙草"
        },
        {
          "herb": "桂心"
        },
        {
          "herb": "牡蛎"
        },
        {
          "herb": "煨姜"
        },
        {
          "herb": "大枣"
        }
      ]
    },
    {
      "type": "next",
      "value": "又 冲气填塞，邪陷下痢，势非轻小，用泻心法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "淡干姜"
        },
        {
          "herb": "熟附子"
        },
        {
          "herb": "川连"
        },
        {
          "herb": "黄芩"
        },
        {
          "herb": "枳实"
        }
      ]
    },
    {
      "type": "next",
      "value": "又"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "淡干姜"
        },
        {
          "herb": "生地"
        },
        {
          "herb": "炒桃仁"
        }
      ]
    }
  ],
  [
    {
      "type": "text",
      "value": "张 气衰热伏，腹痛下痢，脘中痞闷，不欲纳食，由疟变痢，经邪入腑，斯病势已重，清理湿热以开痞，延久必须扶正。"
    },
    {
      "type": "prescriptionItems",
      "value": [
        {
          "herb": "淡黄芩"
        },
        {
          "herb": "川连"
        },
        {
          "herb": "人参"
        },
        {
          "herb": "生白芍"
        },
        {
          "herb": "干姜"
        },
        {
          "herb": "枳实"
        }
      ]
    }
  ],
  [
    {
      "type": "text",
      "value": "某 邪陷疟后变痢，伤及厥阴，症见气上撞心，饥不能食，干呕腹痛，全是肝病，肝为至阴之脏，相火内寄，仲景治法，不用纯刚燥热之药，以肝为刚脏故也，今正交土旺，土木为仇，五日内未为稳当。"
    },
    {
      "type": "text",
      "value": "人参 炒当归 炒白芍 炒乌梅肉 茯苓 淡吴萸 生香附汁 真北秦皮"
    }
  ],
  [
    {
      "type": "text",
      "value": "孙 下痢无积，肛坠，肠间汩汩有声，此属肠风，当用摄固。（肠风）"
    },
    {
      "type": "text",
      "value": "熟地炭 萸肉炭 炒归身 炒杞子 川断 北味肉"
    },
    {
      "type": "text",
      "value": "煎药送赤石脂丸三钱。"
    }
  ],
  [
    {
      "type": "text",
      "value": "某 当年久痢，用三神丸得效，是脾肾两因，兼理气分之滞，体质阳虚，遇冷病加，今病起长夏，小水不通，必系夏热阻其宣化，久则气血凝着而为肠红，先与桂苓甘露饮，分消其湿。"
    },
    {
      "type": "prescriptionItems",
      "value": [
        {
          "herb": "于术"
        },
        {
          "herb": "茯苓"
        },
        {
          "herb": "猪苓"
        },
        {
          "herb": "泽泻"
        },
        {
          "herb": "滑石"
        },
        {
          "herb": "桂心"
        }
      ]
    }
  ],
  [
    {
      "type": "text",
      "value": "包 （噤口痢。）"
    },
    {
      "type": "text",
      "value": "川连 人参 黄芩 白芍 草决明 炒山楂 炒银花"
    },
    {
      "type": "next",
      "value": "又 噤口痢，乃热气自下上冲，而犯胃口，肠中传导皆逆阻似闭，腹痛在下尤甚，香连梅芍，仅宣中焦，未能泄下热燔燎，若不急清，阴液同归于尽，姑明其理，以俟高明备采。"
    },
    {
      "type": "text",
      "value": "白头翁汤。"
    },
    {
      "type": "next",
      "value": "又 脉左细，数右弦，干呕不能纳谷，腹痛里急后重，痢积不爽，此暑湿深入着腑，势属噤口痢疾，症非轻渺，议用苦寒清解热毒，必痛缓胃开，方免昏厥之变。"
    },
    {
      "type": "text",
      "value": "川连 干姜 黄芩 银花 炒山楂 白芍 木香汁"
    },
    {
      "type": "next",
      "value": "又 下午病剧，乃阴气消亡之征，若但阴柔，恐生生不至，疏补胃药，正宜进商。"
    },
    {
      "type": "text",
      "value": "生地 阿胶 人参 生白芍 炒山楂 炒银花"
    }
  ],
  [
    {
      "type": "text",
      "value": "矫 初起无寒热，即泻痢呕恶不食，乃噤口痢重病，夫暑邪之伤，由口鼻吸气而入，邪与水谷交混，蒸变湿热，酿为积滞脓血，肠胃气窒，欲解不能通爽，遂致里结后重，香连苦辛，理气导湿清热，初用颇是，皆缘劳碌之人，非膏粱温养之质，淡薄积劳，中气易伤，四十日来，积少痛缓，医称病解，而食不下咽，不知饥饱，诊得脉弦，形衰，舌白，不渴饮水，日泻数行，全属胃倒气夺，中宫损极，下关不摄，谷不能咽，焉能承受汤药，药味气劣，胃衰必恶，久痢久泻，务在能食，古人非醒脾胃，即安肾摄纳，再询粉浆下咽，或呛或噎，议以上脘宜通其清阳，下焦当固摄其滑脱，仿古方中参苓白术散末，当以米饮日服二次，间以不腻滑之物，食些少勿多，以示胃之所喜为补，必得胃气渐醒，方有转危为安。"
    },
    {
      "type": "prescriptionItems",
      "value": [
        {
          "herb": "人参",
          "quantity": {
            "value": 0.2,
            "uom": "两"
          }
        },
        {
          "herb": "焦术",
          "quantity": {
            "uom": "两",
            "value": 0.6
          }
        },
        {
          "herb": "茯苓",
          "quantity": {
            "uom": "两",
            "value": 0.6
          }
        },
        {
          "herb": "炙草",
          "quantity": {
            "value": 0.05,
            "uom": "两"
          }
        },
        {
          "herb": "炒扁豆",
          "quantity": {
            "value": 0.2,
            "uom": "两"
          }
        },
        {
          "herb": "苡仁",
          "quantity": {
            "uom": "两",
            "value": 0.6
          }
        },
        {
          "herb": "桔梗",
          "quantity": {
            "value": 0.1,
            "uom": "两"
          }
        },
        {
          "herb": "砂仁",
          "quantity": {
            "value": 0.07,
            "uom": "两"
          },
          "comment": "炒"
        },
        {
          "herb": "炮姜",
          "quantity": {
            "value": 0.1,
            "uom": "两"
          }
        },
        {
          "herb": "肉豆蔻",
          "quantity": {
            "value": 0.1,
            "uom": "两"
          }
        }
      ]
    },
    {
      "type": "text",
      "value": "上药研细，秤准分两，每次用香粳米饮汤调服一钱五分，上药须日进二次。"
    }
  ],
  [
    {
      "type": "text",
      "value": "鲍 舌心黄，边白，渴饮，水浆停胃脘，干呕微微冷呃，自痢稀水，小便不利，诊脉坚劲不和，八旬又二，暑湿热邪内着，必脾胃气醒，始可磨耐，以高年不敢过清过消，用清暑益气方法。"
    },
    {
      "type": "text",
      "value": "川连 黄芩 石莲子 煨干葛 青皮 人参 茯苓 厚朴 猪苓 泽泻"
    },
    {
      "type": "next",
      "value": "又 口中干燥，小水全无，泉源已竭，阴液无以上承，痢症噤口，都是湿热壅于胃口，下元衰惫，冲脉气震高突，此攻病保真，理难捉摸矣。"
    },
    {
      "type": "prescriptionItems",
      "value": [
        {
          "herb": "川连"
        },
        {
          "herb": "黄芩"
        },
        {
          "herb": "草决明"
        },
        {
          "herb": "石莲子"
        },
        {
          "herb": "乌梅"
        },
        {
          "herb": "白芍"
        }
      ]
    }
  ],
  [
    {
      "type": "text",
      "value": "<D>痢症，古名滞下，惟夏秋暑湿挟积者居多，其次则风淫火迫寒侵也，推之燥气，独不为患，考前法，悉有定例，不必再述，至于暑者，有阴暑阳暑之源，其邪必兼乎湿，夫阴暑由于人之阳气先亏，加以贪凉喜冷，郁折生阳，故主于温，阳暑由于天之热伏，阻气化浊，则重于清，而医之下手工夫，于此须细心认定，但邪之来也，似水之流，脏腑间，一有罅隙，则乘虚而着，故有在气在血之分，伤脏伤腑之异，若表之邪郁，而气机下流不息者，喻氏论人参败毒散，里之积壅，而寒热交粘者，洁古立芍药汤，在气分，有苦辛调气，与辛甘益气等法，在血分，有酸苦行血，及咸柔养血诸方，若表症急，从乎三阳，有桂枝汤，葛根芩连汤，小柴胡汤，里势实，专究脾胃，有小承气汤，温脾汤，总之，治腑以三焦见症为凭，治脏以足三阴为要领，辨得虚实之情形，酌以或通或涩之法，则临症权宜，庶乎不错矣，但是症不治之条甚多，最难愈者，莫如休息痢，攻补之法非一，予亦不赘，最危险者，莫如噤口痢，却有两端，若因暑湿邪充，格拒三焦者，气机皆逆传而闭，上下之势，浑如两截，若治不得其要，则邪无出路，正立消亡，此丹溪立法最高，后世都宗其旨，先生又借用半夏泻心汤，减去守中之品，取补以运之，辛以开之，苦以降之，与病情尤为允协，所以先生之见长，是集之奥妙，每每在此，又因脾肾之阳素虚，阴邪从中而下者，先伤太阴，继伤少阴，关闸大开，痛泄无度，戊癸少化火之，机命阳无蒸变之力，此不饥不食，为呕为胀，理宜然矣，与邪多积热之候相比，绝然不同，参之仲景理中汤，肾气丸，及景岳理阴煎，胃关煎等法可也，吾乡姚颐真先生，化出快捷方式良法，以大剂苁蓉，配入参归姜附桂制白芍之类治之，靡不应手而愈，想苁蓉之性，温能达下，咸可利胃，质之柔润，以补阳中之阴，较地黄阿胶尤胜，与之肠膏竭尽，络脉结涩而痛者，堪称神品，自此推展，用治甚多，若曰某方某药，但治某症，不知活用，反称杜撰，则禁绝后人灵活之心，无从施发矣。（邵新甫）"
    },
    {
      "type": "text",
      "value": "徐评 夏秋之痢，总由湿热积滞，与伤寒传入三阴之痢不同，案中合法者亦甚多，一遇老年及久痢，即混入阴经治法，并参附乌梅五味等，全不对症，随笔乱书，并与案中之论，亦自己相背，想是习气使然，抑此中实无定见也，后人竟用温补，以为本之此老，杀人无算，触目伤怀。</D>"
    }
  ]
]