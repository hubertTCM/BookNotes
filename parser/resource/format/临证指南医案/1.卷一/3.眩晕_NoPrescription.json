徐 脉左浮弦数，痰多，脘中不爽，烦则火升眩晕，静坐神识稍安，议少阳阳明同治法。（痰火）

某 痰火风在上，舌干头眩。

某 酒客中虚，痰晕。

二陈加术白蒺藜钩藤天麻

江（五十） 脉弦动，眩晕痰多，胸痹窒塞，此清阳少旋，内风日沸，当春地气上升，最虑风痱。（内风挟痰）

吴（四五） 诊脉芤弱，痰多眩晕，心神过劳，阳升风动，不可过饮助升，治痰须健中，熄风可缓晕。

周 内风挟痰眩晕，吐出清水。

张 肝风内沸，劫烁津液，头晕，喉舌干涸，肝风。

陈 肝风动逆不熄，头晕。

青果汁法丸。

洪（四十） 内风逆，头晕。

某 两寸脉浮大，气火上升，头眩，甚则欲呕吐，厥阴上干，久则阳明失降，土被木克，脾胃俱伤，先当镇肝阳。

某 操持惊恐，相火肝风上窜，目跳头晕，阴弱欲遗，脉左弦劲，右小平。

王（六三） 辛甘寒，眩晕已缓，此络脉中热，阳气变现，内风上冒，是根本虚在下，热化内风在上，上实下虚，先清标恙。（络热）

某（二四） 晕厥，烦劳即发，此水亏不能涵木，厥阳化风鼓动，烦劳阳升，病斯发矣，据述幼年即然，药饵恐难杜绝。（阴虚阳升）

田（二七） 烦劳，阳气大动，变化内风，直冒清空，遂为眩晕，能食肤充，病不在乎中上，以介类沉潜真阳，咸酸之味为宜。

山药浆丸。

严（四五） 营虚，内风逆，心悸头晕。（营血虚）

李（七三） 高年颇得纳谷安寝，春夏以来，头晕，跗肿，不能健步，此上实下虚，肾气衰，不主摄纳，肝风动，清窍渐蒙，大凡肾宜温，肝宜凉，温纳佐凉，乃复方之剂。（下虚）

附都气加车前淡天冬建莲丸。

<D>经云，诸风掉眩，皆属于肝，头为六阳之首，耳目口鼻，皆系清空之窍，所患眩晕者，非外来之邪，乃肝胆之风阳上冒耳，甚则有昏厥跌仆之虞，其症有夹痰，夹火，中虚，下虚，治胆，治胃，治肝之分，火盛者，先生用羚羊山栀连翘花粉玄参鲜生地丹皮桑叶，以清泄上焦窍络之热，此先从胆治也，痰多者必理阳明，消痰如竹沥姜汁，菖蒲橘红，二陈汤之类，中虚则兼用人参，外台茯苓饮是也，下虚者，必从肝治，补肾滋肝，育阴潜阳，镇摄之治是也，至于天麻钩藤菊花之属，皆系熄风之品，可随症加入，此症之原，本之肝风，当与肝风、中风、头风门合而参之。（华岫云）

徐评 眩晕清火养肝，固为正治，但阳气上升，至于身体不能自主，此非浮火之比，古人必用金石镇坠之品，此则先生所未及知也，忆余初至郡中治病，是时喜用唐人方，先生见之，谓人曰，有吴江秀才徐某，在外治病，颇有心思，但药味甚杂，此乃无师传授之故，以后先生得宋板外台秘要读之，复谓人曰，我前谓徐生立方无本，谁知俱出外台，可知学问无穷，读书不可轻量也，先生之服善如此，犹见古风，所谓药味杂，即指金石品也，因附记于此。</D>