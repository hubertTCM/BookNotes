[
  [
    {
      "type": "text",
      "value": "王（二二） 此少壮精气未旺，致奇脉纲维失护，经云，形不足者，温之以气，精不足者，补之以味，今纳谷如昔，当以血肉充养。（阴虚）"
    },
    {
      "type": "text",
      "value": "牛骨髓 羊骨髓 猪骨髓 茯神 枸杞 当归 湖莲 芡实"
    }
  ],
  [
    {
      "type": "text",
      "value": "温（三二） 阴虚督损。"
    },
    {
      "type": "text",
      "value": "六味加麋角胶、秋石、川石斛膏。"
    }
  ],
  [
    {
      "type": "text",
      "value": "陈（十七） 劳在出幼之年，形脉生气内夺，冬月可延，入夏难挨，由真阴日消烁，救阴无速功，故难治。"
    },
    {
      "type": "text",
      "value": "两仪煎。"
    }
  ],
  [
    {
      "type": "text",
      "value": "陈（二一） 春病至夏，日渐形色消夺，是天地大气发泄，真气先伤，不主内守，为损怯之症，不加静养，损不肯复，故治嗽治热无用，交节病加，尤属虚象，脉左数甚，肛有漏疡，最难全好。"
    },
    {
      "type": "text",
      "value": "熟地 炒山药 建莲 茯苓 猪脊筋"
    }
  ],
  [
    {
      "type": "text",
      "value": "徐（四一） 清金润燥热缓，神象乃病衰成劳矣，男子中年，行走无力，寐中咳逆，温补刚燥难投。"
    },
    {
      "type": "prescriptionItems",
      "value": [
        {
          "herb": "天冬"
        },
        {
          "herb": "生地"
        },
        {
          "herb": "人参"
        },
        {
          "herb": "茯苓"
        },
        {
          "herb": "白蜜"
        }
      ]
    }
  ],
  [
    {
      "type": "text",
      "value": "黄（二六） 阴伤劳损。"
    },
    {
      "type": "prescriptionItems",
      "value": [
        {
          "herb": "清阿胶"
        },
        {
          "herb": "鸡子黄"
        },
        {
          "herb": "生地"
        },
        {
          "herb": "麦冬"
        },
        {
          "herb": "麻子仁"
        },
        {
          "herb": "炙甘草"
        },
        {
          "herb": "南枣"
        }
      ]
    }
  ],
  [
    {
      "type": "text",
      "value": "某 摄阴得效，佐以益气，合补三阴之脏。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "熟地"
        },
        {
          "herb": "炒杞子"
        },
        {
          "herb": "五味"
        },
        {
          "herb": "牛膝炭"
        },
        {
          "herb": "建莲"
        },
        {
          "herb": "炒山药"
        },
        {
          "herb": "芡实"
        }
      ]
    }
  ],
  [
    {
      "type": "text",
      "value": "钱 阳外泄为汗，阴下注则遗，二气造偏，阴虚热胜，脑为髓海，腹是至阴，皆阳乘于阴，然阳气有余，益见阴弱，无以交恋其阳，因病致偏，偏久致损，坐功运气，阴阳未协，损不肯复，颇为可虑，今深秋入冬，天令收肃，身气泄越，入暮灼热，总是阴精损伤，而为消烁耳。"
    },
    {
      "type": "text",
      "value": "川石斛 炒知母 女贞子 茯神 糯稻根 小黑稆豆皮"
    },
    {
      "type": "next",
      "value": "又 暮夜热炽，阴虚何疑，但从前表散，致卫阳疏泄，穿山甲钻筋流利后，致经络气血劫撒，内损不复，卫阳藩篱交空，斯时亦可撑半壁矣，失此机宜，秋收冬藏主令，其在封固蛰藏耳，张季明谓元无所归则热灼，亦是。"
    },
    {
      "type": "text",
      "value": "（丸方） 人参 河车 熟地 五味 莲肉 山药 茯苓"
    },
    {
      "type": "text",
      "value": "食后超时服六神汤。"
    }
  ],
  [
    {
      "type": "text",
      "value": "张（六七） 有年呼气颇和，吸气则胁中刺痛，是肝肾至阴脏络之虚，初投辛酸而效，两和肝之体用耳，大旨益肾当温，复入凉肝滋液，忌投刚燥。"
    },
    {
      "type": "prescriptionItems",
      "value": [
        {
          "herb": "大熟地"
        },
        {
          "herb": "天冬"
        },
        {
          "herb": "枸杞"
        },
        {
          "herb": "柏子霜"
        },
        {
          "herb": "茯苓"
        },
        {
          "herb": "桂圆肉"
        },
        {
          "herb": "女贞子"
        },
        {
          "herb": "川斛"
        }
      ]
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "徐 今年长夏久热，伤损真阴，深秋天气收肃，奈身中泄越已甚，吸短精浊，消渴眩晕，见症却是肝肾脉由阴渐损及阳明胃络，纳谷减，肢无力，越人所云，阴伤及阳，最难充复，诚治病易，治损难耳。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "天冬"
        },
        {
          "herb": "生地"
        },
        {
          "herb": "茯神"
        },
        {
          "herb": "女贞"
        },
        {
          "herb": "远志"
        }
      ]
    }
  ],
  [
    {
      "type": "text",
      "value": "钟（二十） 少年形色衰夺，见症已属劳怯，生旺之气已少，药难奏功，求医无益，食物自适者，即胃喜为补，扶持后天，冀其久延而已。"
    },
    {
      "type": "text",
      "value": "鱼鳔 湖莲 秋石 芡实 金樱子"
    }
  ],
  [
    {
      "type": "text",
      "value": "周（七十） 脉神形色，是老年衰惫，无攻病成法，大意血气有情之属，栽培生气而已，每日不拘用人乳，或牛乳，约茶盏许，炖暖入姜汁三分。"
    }
  ],
  [
    {
      "type": "text",
      "value": "某（女） 交夏潮热口渴，肌肤甲错，此属骨蒸潮热。"
    },
    {
      "type": "prescriptionItems",
      "value": [
        {
          "herb": "生鳖甲"
        },
        {
          "herb": "银柴胡"
        },
        {
          "herb": "青蒿"
        },
        {
          "herb": "黄芩"
        },
        {
          "herb": "丹皮"
        },
        {
          "herb": "知母"
        }
      ]
    }
  ],
  [
    {
      "type": "text",
      "value": "汤（女） 天癸未至，入暮寒热，此先天真阴不足，为损怯延挨之病，腹膨减食治在太阴厥阴。"
    },
    {
      "type": "text",
      "value": "熟白术（二钱） 生厚朴（一钱） 当归（二钱） 丹皮（一钱半） 淡黄芩（一钱） 生鳖甲（五钱）"
    },
    {
      "type": "text",
      "value": "此一通一补之法，白术补太阴，厚朴通阳明，当归补厥阴，丹皮泄少阳，黄芩清气分之热，鳖甲滋血分之热也。"
    }
  ],
  [
    {
      "type": "text",
      "value": "陈（十二） 稚年阴亏阳亢，春阳化风地升，暮热晨汗，肌柔白，脉数虚，非客邪清解，仿仲景复脉法。"
    },
    {
      "type": "text",
      "value": "本方去姜、桂，加甘蔗汁。"
    }
  ],
  [
    {
      "type": "text",
      "value": "王（十二） 稚年纯阳，诸阳皆聚于骨，阴未充长，阳未和谐，凡过动烦怒等因，阳骤升巅为痛，熟寐痛止，阳潜入阴也。此非外邪，常用钱氏六味丸，加龟甲知母咸秋石，以滋养壮阴。"
    }
  ],
  [
    {
      "type": "text",
      "value": "曹（十三） 肌肉苍赤，脉小数疾，童真阴未充长，囊下肛前，已有漏卮，阳独升降，巅窍如蒙，常与壮水制火，犹虑变幻损怯。"
    },
    {
      "type": "text",
      "value": "生六味去萸肉，加生白芍、黄柏、知母、人中白，蜜丸。"
    }
  ],
  [
    {
      "type": "text",
      "value": "施（三二） 脉尺垂，少藏，唾痰灰黑，阴水内亏，阳火来乘，皆损怯之萌，可冀胃旺加餐耳，年岁已过三旬，苟能静养百天，可以充旺。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "天冬"
        },
        {
          "herb": "川斛"
        },
        {
          "herb": "茯神"
        },
        {
          "herb": "远志"
        },
        {
          "herb": "山药"
        },
        {
          "herb": "建莲"
        },
        {
          "herb": "芡实"
        },
        {
          "herb": "秋石"
        }
      ]
    },
    {
      "type": "text",
      "value": "猪脊髓丸。"
    }
  ],
  [
    {
      "type": "text",
      "value": "张 劳烦，夏秋气泄而病，交小雪不复元，咽中微痛，血无华色，求源内损不藏，阴中之阳不伏，恐春深变病。"
    },
    {
      "type": "text",
      "value": "熟地炭 清阿胶 川斛 浸白天冬 秋石（二分）"
    }
  ],
  [
    {
      "type": "text",
      "value": "许（三二） 阴伤及阳，畏风外冷，午后潮热，舌绛渴饮，刚峻难进，腰脊坠，音哑，心嘈，姑与柔阳滋液。"
    },
    {
      "type": "prescriptionItems",
      "value": [
        {
          "herb": "首乌"
        },
        {
          "herb": "枸杞"
        },
        {
          "herb": "天冬"
        },
        {
          "herb": "黑稆豆皮"
        },
        {
          "herb": "茯神"
        },
        {
          "herb": "建莲"
        }
      ]
    }
  ],
  [
    {
      "type": "text",
      "value": "黄 当纯阳发泄之令，辛散乱进，火升，咽干气促，病根在下焦，阴虚成劳，最难调治。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "炒山药"
        },
        {
          "herb": "五味"
        },
        {
          "herb": "芡实"
        },
        {
          "herb": "茯神"
        },
        {
          "herb": "湖莲"
        }
      ]
    },
    {
      "type": "next",
      "value": "又 照前方加人参。"
    }
  ],
  [
    {
      "type": "text",
      "value": "宋 劳损三年，肉消脂涸，吸气喘促，欲咳不能出声，必踞按季胁，方稍有力，寐醒喉中干涸，直至胸脘，此五液俱竭，法在不治，援引人身脂膏，为继续之算，莫言治病。"
    },
    {
      "type": "text",
      "value": "鲜河车 人乳汁 真秋石 血余灰"
    }
  ],
  [
    {
      "type": "text",
      "value": "吴（二八） 遗浊已久，上冬喉中哽噎，医投寒解，入夏不痊，缘肾阴为遗消烁，龙雷不肯潜伏，于冬令收藏之候，反升清空之所，内经以少阴之脉循喉咙，挟舌本，阴质既亏，五液无以上承，徒有浮阳蒸灼，柔嫩肺日伤，为痹为宣，不外阴虚阳亢，但养育阴气，贵乎宁静，夫思烦嗔怒，诵读吟咏，皆是动阳助热，不求诸己工夫，日啖草木药汁生气暗伤，岂曰善策，然未尝无药也，益水源之弱，制火炎之炽，早用六味减丹泽，加阿胶秋石龟胶牡蛎湖莲肉之属以入下，介以潜阳，滋填涩固，却是至静阴药，卧时量进补心丹，宁神解热，俾上下得交，经年可冀有成。（阴虚阳浮）"
    }
  ],
  [
    {
      "type": "text",
      "value": "沈 脉细涩，入尺泽，下元精亏，龙旺火炽，是口齿龈肿，皆下焦之虚阳上越，引火归窟，未尝不通，只以形瘦液少，虑其劫阴，致有疡痈起患，当预虑也。"
    },
    {
      "type": "text",
      "value": "虎潜去广归锁阳，加山药苁蓉青盐，羊肉胶丸。"
    }
  ],
  [
    {
      "type": "text",
      "value": "安 脉坚，咽阻心热，得嗳气略爽，腰膝软弱，精滑自遗，必因惊恐，伤及肝肾，下虚则厥阳冲逆而上，法宜镇逆和阳，继当填下。"
    },
    {
      "type": "prescriptionItems",
      "value": [
        {
          "herb": "生白芍"
        },
        {
          "herb": "桂枝木"
        },
        {
          "herb": "生牡蛎"
        },
        {
          "herb": "龙骨"
        },
        {
          "herb": "茯神"
        },
        {
          "herb": "大枣"
        },
        {
          "herb": "小黑稆豆皮"
        }
      ]
    }
  ],
  [
    {
      "type": "text",
      "value": "郑 脉数，垂入尺泽穴中，此阴精未充早泄，阳失潜藏，汗出吸短，龙相内灼，升腾面目，肺受熏蒸，嚏涕交作，兼之胃弱少谷，精浊下注，溺管疼痛，肝阳吸其肾阴，善怒多郁，显然肾虚如绘，议有情之属以填精，仿古滑涩互施法。"
    },
    {
      "type": "text",
      "value": "牛骨髓（四两） 羊骨髓（四两） 猪脊髓（四两） 麋角胶（四两） 熟地（八两） 人参（四两） 萸肉（四两） 五味（三两） 芡实（四两） 湖莲（四两） 山药（四两） 茯神（四两） 金樱膏（三两）"
    },
    {
      "type": "text",
      "value": "胶髓丸。"
    }
  ],
  [
    {
      "type": "text",
      "value": "曹（二一） 精气内夺，冬乏收藏，入夜气冲呛逆，不得安寝，皆劳怯之末传，难治。"
    },
    {
      "type": "text",
      "value": "人参 鲜紫河车 茯苓 茯神 五味 紫衣胡桃肉"
    }
  ],
  [
    {
      "type": "text",
      "value": "姚（二三）脉左细右空，色夺神夭，声嘶，乃精伤于下，气不摄固，而为咳汗，劳怯重病，药难奏功，用大造丸方。"
    }
  ],
  [
    {
      "type": "text",
      "value": "程 脉左弦搏，着枕眠卧，冷痰上升，交子后干咳，此肾虚阳不潜伏，乃虚症也，从摄固引导，勿骤进温热燥药。"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "生白芍"
        },
        {
          "herb": "山药"
        },
        {
          "herb": "茯苓"
        },
        {
          "herb": "丹皮"
        },
        {
          "herb": "泽泻"
        },
        {
          "herb": "车前"
        },
        {
          "herb": "牛膝"
        },
        {
          "herb": "胡桃肉"
        }
      ]
    }
  ],
  [
    {
      "type": "text",
      "value": "蒋 脉细促，三五欲歇止，头垂欲俯，着枕即气冲不续，此肾脏无根，督脉不用，虚损至此，必无挽法。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "五味"
        },
        {
          "herb": "茯苓"
        },
        {
          "herb": "青铅"
        },
        {
          "herb": "猪脊髓"
        }
      ]
    }
  ],
  [
    {
      "type": "text",
      "value": "朱（二九） 真阴久伤不复，阳气自为升降，行动即觉外感，皆体质失藏，外卫不固矣，治在少阴，用固本丸之属，加入潜阳介类。"
    },
    {
      "type": "text",
      "value": "固本丸加淡菜、秋石、阿胶。"
    }
  ],
  [
    {
      "type": "text",
      "value": "金（二二） 虚症五年，真阴既损不复，长夏阴不生成，阳扰升越巅顶而为痛胀，目患不痊，病根亦在肝肾，与潜阳以益乙癸。"
    },
    {
      "type": "text",
      "value": "磁石、六味加龟甲。"
    }
  ],
  [
    {
      "type": "text",
      "value": "胡 厥阳上冲，心痛振摇，消渴齿血，都是下焦精损，质重味厚，填补空隙，可冀其效。"
    },
    {
      "type": "prescriptionItems",
      "value": [
        {
          "herb": "熟地",
          "quantity": {
            "uom": "两",
            "value": 4
          }
        },
        {
          "herb": "五味",
          "quantity": {
            "uom": "两",
            "value": 2
          }
        },
        {
          "herb": "茯神",
          "quantity": {
            "uom": "两",
            "value": 2
          }
        },
        {
          "herb": "建莲",
          "quantity": {
            "uom": "两",
            "value": 2
          }
        },
        {
          "herb": "芡实",
          "quantity": {
            "uom": "两",
            "value": 2
          }
        },
        {
          "herb": "山药",
          "quantity": {
            "uom": "两",
            "value": 2
          }
        },
        {
          "herb": "人乳粉",
          "quantity": {
            "uom": "两",
            "value": 2
          }
        },
        {
          "herb": "秋石",
          "quantity": {
            "uom": "两",
            "value": 2
          }
        }
      ]
    },
    {
      "type": "text",
      "value": "生精羊肉胶丸，早服四钱。"
    }
  ],
  [
    {
      "type": "text",
      "value": "程 今年厥阴司天，春分地气上升，人身阳气上举，风乃阳之化气，阴衰于下，无以制伏，上愈热，斯下愈寒，总属虚象，故龟胶人乳，皆血气有情，服之小效者，非沉苦寒威也，兹定咸味入阴，介类潜阳法。"
    },
    {
      "type": "text",
      "value": "炒熟地 龟胶 阿胶 炒远志 炒山药 湖莲"
    },
    {
      "type": "text",
      "value": "六七日后，仍进琼玉膏减沉香。"
    }
  ],
  [
    {
      "type": "text",
      "value": "蒋（三五） 肝厥，用咸味入阴，水生木体，是虚症治法，夏令大气主泄，因烦劳病发，势虽减于昔日，而脉症仍然，必静养经年，阴阳自交，病可全去，议介类潜阳，佐酸味以敛之。"
    },
    {
      "type": "text",
      "value": "熟地 柏子霜 萸肉 五味 锁阳 淡菜胶 海参胶 真阿胶 龟版胶 茯苓 湖莲 芡实 青盐"
    }
  ],
  [
    {
      "type": "text",
      "value": "金 肝血肾精无藏，阳乏根据附，多梦纷纭，皆阳神浮越，当以介属有情，填补下焦。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "淡菜"
        },
        {
          "herb": "阿胶"
        },
        {
          "herb": "萸肉"
        },
        {
          "herb": "小麦"
        },
        {
          "herb": "龙骨"
        },
        {
          "herb": "牡蛎"
        }
      ]
    },
    {
      "type": "next",
      "value": "又 肾虚气攻于背，肝虚热触于心，都是精血内夺，神魂不主根据附，此重镇以理其怯，填补以实其下，血肉有情，皆充养身中形质，即治病法程矣。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "牡蛎"
        },
        {
          "herb": "淡菜"
        },
        {
          "herb": "五味"
        },
        {
          "herb": "萸肉"
        },
        {
          "herb": "龙骨"
        },
        {
          "herb": "杞子"
        }
      ]
    }
  ],
  [
    {
      "type": "text",
      "value": "吴（十八） 诊脉细数，左垂尺泽，先天最素薄，真阴未充，当精通年岁，阴气早泄，使龙相刻燃，津液暗消，有虚怯根萌，药宜至静纯阴，保养尤为要旨。"
    },
    {
      "type": "text",
      "value": "知柏六味去丹、泽，加龟甲、天冬，猪脊髓丸。"
    }
  ],
  [
    {
      "type": "text",
      "value": "钱（五十） 据说热自左升，直至耳前后胀，视面色油亮，足心灼热，每午后入暮皆然，上年用茶调散，宣通上焦郁热不应，此肝肾阴火乘窍，却因男子精亏，阳不下交，经言以滋填阴药，必佐介属重镇，试以安寝竟夜乃安，参阳动阴静至理。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "龟版"
        },
        {
          "herb": "萸肉"
        },
        {
          "herb": "五味"
        },
        {
          "herb": "茯苓"
        },
        {
          "herb": "磁石"
        },
        {
          "herb": "黄柏"
        },
        {
          "herb": "知母"
        }
      ]
    },
    {
      "type": "text",
      "value": "猪脊髓丸。"
    }
  ],
  [
    {
      "type": "text",
      "value": "顾（二二） 阴精下损，虚火上炎，脊腰髀酸痛，髓空，斯督带诸脉不用，法当填髓充液，莫以见热投凉。"
    },
    {
      "type": "text",
      "value": "熟地（水煮） 杞子 鱼胶 五味 茯神 山药 湖莲 芡实"
    },
    {
      "type": "text",
      "value": "金樱膏为丸。"
    }
  ],
  [
    {
      "type": "text",
      "value": "陈（二十） 喉痹，目珠痛，吸气短促，曾咯血遗精，皆阴不内守，孤阳上越诸窍，当填下和阳。"
    },
    {
      "type": "text",
      "value": "熟地 枸杞炭 旱莲草 菊花炭 女贞 茯苓"
    }
  ],
  [
    {
      "type": "text",
      "value": "某（三二） 心烦不宁，目彩无光，少阴肾水枯槁，厥阳上越不潜，议用填阴潜阳。"
    },
    {
      "type": "prescriptionItems",
      "value": [
        {
          "herb": "人参",
          "quantity": {
            "uom": "两",
            "value": 0.6
          }
        },
        {
          "herb": "熟地",
          "quantity": {
            "value": 0.5,
            "uom": "两"
          }
        },
        {
          "herb": "天冬",
          "quantity": {
            "value": 0.1,
            "uom": "两"
          }
        },
        {
          "herb": "麦冬",
          "quantity": {
            "value": 0.3,
            "uom": "两"
          }
        },
        {
          "herb": "茯神",
          "quantity": {
            "value": 0.3,
            "uom": "两"
          }
        },
        {
          "herb": "龟版",
          "quantity": {
            "uom": "两",
            "value": 1
          }
        }
      ]
    }
  ],
  [
    {
      "type": "text",
      "value": "某（女） 渴不欲饮，阴不上承，况寐醒神识不静，易惊汗出，法当敛补。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "熟地炭"
        },
        {
          "herb": "萸肉炭"
        },
        {
          "herb": "茯神"
        },
        {
          "herb": "五味"
        },
        {
          "herb": "炒远志"
        }
      ]
    }
  ],
  [
    {
      "type": "text",
      "value": "邵 精血伤，气不潜纳阳浮扰神，则魂魄不宁，脏阴不安其位。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "炙草"
        },
        {
          "herb": "建莲"
        },
        {
          "herb": "茯神"
        },
        {
          "herb": "龙骨"
        },
        {
          "herb": "金箔"
        }
      ]
    }
  ],
  [
    {
      "type": "text",
      "value": "卢 有形血液，从破伤而损，神气无以拥护，当此冬令藏阳，阳微畏寒，奇脉少津，乏气贯布，行步欹斜，健忘若愦，何一非精气内夺之征，将交大雪，纯阴无阳，冬至一阳来复也，见此离散之态，平素不受暖补，是气元长旺，今乃精衰气竭之象，又不拘乎此例也。（阳虚）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "鹿茸"
        },
        {
          "herb": "归身"
        },
        {
          "herb": "炒杞子"
        },
        {
          "herb": "茯苓"
        },
        {
          "herb": "沙苑"
        }
      ]
    }
  ],
  [
    {
      "type": "text",
      "value": "马 阴精走泄于下，阳气郁冒于上，太冲脉衰，厥气上冲，陡然痫厥，阴阳既失交偶，内随阳掀旋，阳从汗泄矣，宜远房帏，独居静室，医治之法，从阴引阳，从阳引阴，大封大固，以蛰藏为要，百日可效，经年可以复元。"
    },
    {
      "type": "prescriptionItems",
      "value": [
        {
          "herb": "淡苁蓉"
        },
        {
          "herb": "五味"
        },
        {
          "herb": "远志"
        },
        {
          "herb": "茯神"
        },
        {
          "herb": "芡实"
        },
        {
          "herb": "建莲"
        },
        {
          "herb": "生羊腰子"
        }
      ]
    }
  ],
  [
    {
      "type": "text",
      "value": "孙（四二） 形躯丰溢，脉来微小，乃阳气不足体质，理烦治剧，曲运神机，都是伤阳之助，温养有情，栽培生气，即古圣春夏养阳，不与逐邪攻病同例，用青囊斑龙丸。"
    }
  ],
  [
    {
      "type": "text",
      "value": "某（二十） 少壮形神憔悴，身体前后牵掣不舒，此奇经脉海乏气，少阴肾病何疑。"
    },
    {
      "type": "prescriptionItems",
      "value": [
        {
          "herb": "淡苁蓉"
        },
        {
          "herb": "甘枸杞"
        },
        {
          "herb": "当归"
        },
        {
          "herb": "牛膝"
        },
        {
          "herb": "沙苑"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "某 阴阳二气不振，春初进八味，减桂之辛，益以味芍之酸，从阳引阴，兼以归脾守补其营，方得效验，兹当春升夏令，里虚藏聚未固，升泄主令，必加烦倦，古人谓寒则伤形，热则伤气，是当以益气为主，通摄下焦兼之，仿内经春夏养阳，秋冬养阴为法，非治病也，乃论体耳，夏季早服青囊斑龙丸方法。"
    },
    {
      "type": "text",
      "value": "鹿茸 鹿角霜 鹿角胶 赤白茯苓 熟地 苁蓉 补骨脂 五味子"
    },
    {
      "type": "text",
      "value": "晚服归脾，去木香，加枸杞子。"
    }
  ],
  [
    {
      "type": "text",
      "value": "王（氏） 凡女科书，首篇必论调经，既嫁必究孕育，结褵十载，未能得胎，病在至阴之脏，延及奇经八脉，述经迟晨泄，心若摇漾，得食姑缓，肛疡久漏，都属下损。"
    },
    {
      "type": "text",
      "value": "人参 麋茸 紫石英 茯苓 当归 补骨脂"
    },
    {
      "type": "text",
      "value": "枣艾汤泛丸。"
    }
  ],
  [
    {
      "type": "text",
      "value": "汪（氏） 女科首列调经，今经不调和，耳鸣心漾，汗出，畏恐神痹，两足皆冷兼浮肿，冬至节交，病甚于前，都因肝肾内怯，阳不交阴所至。"
    },
    {
      "type": "text",
      "value": "薛氏加减八味丸，淡盐汤送三钱。"
    }
  ],
  [
    {
      "type": "text",
      "value": "万（二七） 诊脉数，左略大，右腰牵绊，足痿，五更盗汗即醒，有梦情欲则遗，自病半年，脊椎六七节骨形凸出，自述书斋坐卧受湿，若六淫致病，新邪自解，验色脉推病，是先天禀赋原怯，未经充旺，肝血肾精受戕，致奇经八脉中乏运用之力，乃筋骨间病，内应精血之损伤也。"
    },
    {
      "type": "text",
      "value": "人参（一钱） 鹿茸（二钱） 杞子（炒黑三钱） 当归（一钱） 舶茴香（炒黑一钱） 紫衣胡桃肉（二枚） 生雄羊内肾（二枚）"
    },
    {
      "type": "text",
      "value": "夫精血皆有形，以草木无情之物为补益，声气必不相应，桂附刚愎，气质雄烈精血主脏，脏体属阴，刚则愈劫脂矣，至于丹溪虎潜法，潜阳坚阴，用知柏苦寒沉着，未通奇脉，余以柔剂阳药，通奇脉不滞，且血肉有情，栽培身内之精血，但王道无近功，多用自有益。"
    }
  ],
  [
    {
      "type": "text",
      "value": "朱（三六） 辛温咸润，乃柔剂通药，谓肾恶燥也，服有小效，是劳伤肾真，而八脉皆以废弛失职，议进升阳法。（阳虚奇脉兼病）"
    },
    {
      "type": "text",
      "value": "鹿茸 苁蓉 归身 杞子 柏子仁 杜仲 菟丝子 沙苑"
    }
  ],
  [
    {
      "type": "text",
      "value": "范（二一） 父母弱症早丧，禀质不克充旺，年二十岁未娶，见病已是损怯，此寒热遇劳而发，即内经阳维脉衰，不司维续，护卫包举，下部无力，有形精血，不得充涵筋骨矣，且下元之损，必累八脉，此医药徒补无用。"
    },
    {
      "type": "text",
      "value": "鹿茸 杞子 归身 巴戟 沙苑 茯苓 舶茴香 羊肉胶丸"
    }
  ],
  [
    {
      "type": "text",
      "value": "施 冲气贯胁上咽，形体日渐枯槁，此劳伤肝肾，而成损怯，由乎精气不生，厥气上逆耳，议以通阳摄阴，冀其渐引渐收，非见病治病之方法矣。（阴阳并虚）"
    },
    {
      "type": "prescriptionItems",
      "value": [
        {
          "herb": "苁蓉"
        },
        {
          "herb": "熟地"
        },
        {
          "herb": "五味"
        },
        {
          "herb": "枸杞"
        },
        {
          "herb": "柏子霜"
        },
        {
          "herb": "茯苓"
        },
        {
          "herb": "桑椹子"
        },
        {
          "herb": "砂仁"
        },
        {
          "herb": "青盐"
        }
      ]
    },
    {
      "type": "text",
      "value": "羊肉胶丸。"
    }
  ],
  [
    {
      "type": "text",
      "value": "王（三十） 阳虚背寒肢冷，阴虚火升烦惊，宿病偏伤不复，总在虚损一门，镇摄之补宜商，早用薛氏八味丸，晚归脾，去芪、木香。"
    }
  ],
  [
    {
      "type": "text",
      "value": "某 肝肾损伤，八脉无气，未老衰惫大着，姑议通阳守阴一法，俟明眼裁之。"
    },
    {
      "type": "text",
      "value": "淡苁蓉 熟地炭 鹿角霜 五味子肉 柏子仁 茯苓"
    }
  ],
  [
    {
      "type": "text",
      "value": "王（二九） 摇精惊恐，肝肾脏阴大泄，阳不附和，阴中百脉之气，自足至巅，起自涌泉，以少阴之脉始此，欲使阴阳翕阖，譬诸招集溃散卒伍，所谓用药如用兵。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "枸杞"
        },
        {
          "herb": "当归"
        },
        {
          "herb": "五味"
        },
        {
          "herb": "远志"
        },
        {
          "herb": "龟版"
        },
        {
          "herb": "鹿鞭"
        },
        {
          "herb": "羊肉"
        }
      ]
    }
  ],
  [
    {
      "type": "text",
      "value": "某 脉虚细，夜热晨寒，烦倦口渴，汗出，脏液已亏，当春气外泄，宗内经凡元气有伤，当与甘药之例，阴虚者用复脉汤。"
    },
    {
      "type": "prescriptionItems",
      "value": [
        {
          "herb": "炙甘草",
          "quantity": {
            "value": 0.07,
            "uom": "两"
          }
        },
        {
          "herb": "人参",
          "quantity": {
            "value": 0.1,
            "uom": "两"
          }
        },
        {
          "herb": "阿胶",
          "quantity": {
            "value": 0.2,
            "uom": "两"
          }
        },
        {
          "herb": "火麻仁",
          "quantity": {
            "value": 0.1,
            "uom": "两"
          }
        },
        {
          "herb": "生地",
          "quantity": {
            "value": 0.2,
            "uom": "两"
          }
        },
        {
          "herb": "麦冬",
          "quantity": {
            "value": 0.1,
            "uom": "两"
          }
        },
        {
          "herb": "桂枝",
          "quantity": {
            "value": 0.03,
            "uom": "两"
          }
        },
        {
          "herb": "生白芍",
          "quantity": {
            "uom": "两",
            "value": 0.6
          }
        }
      ]
    }
  ],
  [
    {
      "type": "text",
      "value": "某（二四） 阴伤及阳，加以春夏大地阳气主泄，真无内聚，形神痿靡，大凡热必伤气，固气，正以迎夏至一阴来复。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "熟地"
        },
        {
          "herb": "五味"
        },
        {
          "herb": "炒山药"
        },
        {
          "herb": "芡实"
        },
        {
          "herb": "建莲"
        }
      ]
    }
  ],
  [
    {
      "type": "text",
      "value": "张（二四） 脏阴久亏，八脉无力，是久损不复，况中脘微痛，脐中动气，决非滋腻凉药可服，仿大建中之制，温养元真，壮其奇脉，为通纳方法。"
    },
    {
      "type": "text",
      "value": "人参 生于术 炙草 茯苓 熟地 淡苁蓉 归身 白芍 真浔桂 枸杞 五味"
    },
    {
      "type": "text",
      "value": "蜜丸，服四钱。"
    }
  ],
  [
    {
      "type": "text",
      "value": "许（十九） 善嗔食减无味，大便溏泻，三年久病，内伤何疑，但清内热，润肺理嗽，总是妨碍脾胃，思人身病损，必先阴阳致偏，是太阴脾脏日削，自然少阳胆木来侮，宗内经补脏通腑一法。"
    },
    {
      "type": "text",
      "value": "四君子加桑叶、炒丹皮。"
    },
    {
      "type": "next",
      "value": "又 虚劳三年，形神大衰，食减无味，大便溏泻，寒起背肢，热从心炽，每咳必百脉动掣，间或胁肋攻触，种种见症，都是病深传遍，前议四君子汤，以养脾胃冲和，加入桑叶丹皮，和少阳木火，使土少侵，服已不应，想人身中二气致偏则病，今脉症乃损伤已极，草木焉得振顿，见病治病，谅无裨益，益气少灵，理从营议，食少滑泄，非滋腻所宜，暂用景岳理阴煎法，参入镇逆固摄，若不胃苏知味，实难拟法。"
    },
    {
      "type": "next",
      "value": "又"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "秋石"
        },
        {
          "herb": "山药"
        },
        {
          "herb": "茯苓"
        }
      ]
    },
    {
      "type": "text",
      "value": "河车胶丸。"
    }
  ],
  [
    {
      "type": "text",
      "value": "张 汗多亡阳，是医人不知劳倦受寒，病兼内伤，但以风寒外感发散致误，淹淹半年，乃病伤不复，能食者以气血兼补。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "白术"
        },
        {
          "herb": "茯苓"
        },
        {
          "herb": "沙苑"
        },
        {
          "herb": "苁蓉"
        },
        {
          "herb": "归身"
        },
        {
          "herb": "枸杞"
        }
      ]
    }
  ],
  [
    {
      "type": "text",
      "value": "张（十九） 阴伤成劳，因减食便溏寒热，姑从中治者，以脾为营，胃主卫也。"
    },
    {
      "type": "text",
      "value": "异功加五味子。"
    }
  ],
  [
    {
      "type": "text",
      "value": "吴（三六） 虚损至食减，腹痛，便溏，中宫后天为急，不必泥乎痰嗽缕治。"
    },
    {
      "type": "text",
      "value": "异功散去术，加炒白芍、煨益智仁。"
    }
  ],
  [
    {
      "type": "text",
      "value": "杨（氏） 背寒心热，胃弱少餐，经期仍至，此属上损。（上损及胃）"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "茯神"
        },
        {
          "herb": "炒麦冬"
        },
        {
          "herb": "生扁豆"
        },
        {
          "herb": "生甘草"
        }
      ]
    }
  ],
  [
    {
      "type": "text",
      "value": "仲 久嗽，神衰肉消，是因劳倦内伤，医不分自上自下损伤，但以苦寒沉降，气泄汗淋，液耗夜热，胃口得苦伤残，食物从此顿减，老劳缠绵，讵能易安，用建中法。"
    },
    {
      "type": "text",
      "value": "黄芪建中汤去姜。"
    },
    {
      "type": "next",
      "value": "又 照前方加五味子。"
    },
    {
      "type": "next",
      "value": "又 平补足三阴法。"
    },
    {
      "type": "text",
      "value": "人参 炒山药 熟地 五味 女贞子 炒黑杞子"
    }
  ],
  [
    {
      "type": "text",
      "value": "时（二十） 脉细属脏阴之损，平素畏寒怯冷，少年阳气未得充长，夏令暴泻，是时令湿热，未必遽然虚损若此，今谷减形瘦，步履顿加喘息，劳怯显然，当理脾肾。（下损及中）"
    },
    {
      "type": "text",
      "value": "早服加减八味丸，晚服异功散。"
    }
  ],
  [
    {
      "type": "text",
      "value": "某 由阴损及乎阳，寒热互起，当调营卫，参芪建中汤去姜糖。"
    }
  ],
  [
    {
      "type": "text",
      "value": "某 入夏发泄主令，由下损以及中焦，减谷形衰，阴伤及阳，畏冷至下，春季进河车羊肉温养，固髓方法，积损难充，不禁时令之泄越耳，古人减食久虚，必须胃药，晚进参术膏，早用封固佐升阳法，长夏不复奈何。"
    },
    {
      "type": "text",
      "value": "鹿茸（生研一两） 鹿角霜（一两） 熟地（二两） 生菟丝子（一两） 人参（一两） 茯苓（一两） 韭子（二两） 补骨脂（胡桃蒸一两） 枸杞子（一两） 柏子霜（一两）"
    },
    {
      "type": "text",
      "value": "蜜丸，早服四钱，参汤送。"
    },
    {
      "type": "text",
      "value": "参术膏方 人参四两，另用泉水熬，九蒸于术四两，另用泉水熬，各熬膏成以炭火厚掩干灰，将药罐炖收至极老为度，每用膏二钱五分，开水化服。"
    }
  ],
  [
    {
      "type": "text",
      "value": "李（二九） 劳怯，形色夺，肌肉消，食减便滑，兼痰呛喉痛，知医理者，再无清咽凉肺滋阴矣，病患述心事操持病加，显然内损，关系脏真，冬寒藏阳，人身之阳，升腾失交，收藏失司，岂见病治病肤浅之见识，据说食进超时，必有痛泻，经言食至小肠变化，屈曲肠间有阻，常有诸矣，凡汤药气升，宜丸剂疏补，资生丸食后服。（脾肾兼虚）"
    },
    {
      "type": "text",
      "value": "（晨服） 人参 坎气 茯苓 黑壳建莲 五味 芡实"
    },
    {
      "type": "text",
      "value": "山药浆丸。"
    }
  ],
  [
    {
      "type": "text",
      "value": "杨 发堕于少壮之年，能食不化，噫气，小溲淋浊，便粪渐细，少年脾肾损伤，宜暖下焦以醒中阳。"
    },
    {
      "type": "text",
      "value": "济生丸三钱，开水送下。"
    }
  ],
  [
    {
      "type": "text",
      "value": "陈（十八） 阴损于下，中焦运阳亦弱，见症少年损怯，先天不充，以后天维续，但食少难化，腻滞勿用，由阴损及阳，用双补丸。"
    }
  ],
  [
    {
      "type": "text",
      "value": "某 久劳，食减，便溏不爽，气短促。"
    },
    {
      "type": "text",
      "value": "异功加五味子。"
    }
  ],
  [
    {
      "type": "text",
      "value": "王（二四） 脉如数，垂入尺泽，病起肝肾下损，廷及脾胃，昔秦越人云，自下焦损伤，过中焦则难治，知有形精血难复，急培无形之气为旨，食少便溏，与钱氏异功散。"
    }
  ],
  [
    {
      "type": "text",
      "value": "蔡 久嗽气浮，至于减食泄泻，显然元气损伤，若清降消痰，益损真气，大旨培脾胃以资运纳，暖肾脏以助冬藏，不失带病延年之算。"
    },
    {
      "type": "text",
      "value": "异功散，兼服：熟地炭、茯神、炒黑枸杞、五味、建莲肉、炒黑远志。"
    },
    {
      "type": "text",
      "value": "山药粉丸，早上服。"
    }
  ],
  [
    {
      "type": "text",
      "value": "叶（三一） 病损不复，八脉空虚，不时寒热，间或便溏，虽步履饮食如常，周身气机，尚未得雍和，倘调摄失慎，虑其反复，前丸药仍进，煎方宗脾肾双补法。"
    },
    {
      "type": "text",
      "value": "人参（一钱） 茯苓（三钱） 广皮（一钱） 炒沙苑（一钱） 益智仁（煨研一钱） 炒菟丝饼（二钱）"
    }
  ],
  [
    {
      "type": "text",
      "value": "华（二八） 劳损，加以烦劳，肉消形脱，潮热不息，胃倒泄泻，冲气上攻，则呕，当此发泄主令，难望久延。（胃虚呕泻）"
    },
    {
      "type": "text",
      "value": "人参 诃子皮 赤石脂 蒸熟乌梅肉 新会皮 炒白粳米"
    }
  ],
  [
    {
      "type": "text",
      "value": "吕 冲年久坐诵读，五志之阳多升，咽干内热，真阴未能自旺于本宫，诊脉寸口动数，怕有见红之虑，此甘寒缓热为稳，不致胃枯耳。（阴虚阳浮兼胃阴虚）"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "天冬"
        },
        {
          "herb": "女贞"
        },
        {
          "herb": "茯神"
        },
        {
          "herb": "炙草"
        },
        {
          "herb": "糯稻根须"
        }
      ]
    }
  ],
  [
    {
      "type": "text",
      "value": "杜（二一） 阴精久损，投以填纳温润，入夏至晚火升，食物少减，仍属阴亏，但夏三月，必佐胃药。"
    },
    {
      "type": "prescriptionItems",
      "value": [
        {
          "herb": "参须"
        },
        {
          "herb": "麦冬"
        },
        {
          "herb": "五味"
        },
        {
          "herb": "茯神"
        },
        {
          "herb": "建莲"
        },
        {
          "herb": "芡实"
        }
      ]
    }
  ],
  [
    {
      "type": "text",
      "value": "许 脉左坚，上下直行，精损，热自升降。"
    },
    {
      "type": "prescriptionItems",
      "value": [
        {
          "herb": "细生地"
        },
        {
          "herb": "玄参心"
        },
        {
          "herb": "女贞"
        },
        {
          "herb": "川斛"
        },
        {
          "herb": "糯稻根须"
        }
      ]
    },
    {
      "type": "next",
      "value": "又"
    },
    {
      "type": "prescriptionItems",
      "value": [
        {
          "herb": "甜北沙参"
        },
        {
          "herb": "天冬"
        },
        {
          "herb": "炒麦冬"
        },
        {
          "herb": "茯神"
        },
        {
          "herb": "阿胶"
        },
        {
          "herb": "秋石"
        }
      ]
    },
    {
      "type": "next",
      "value": "又"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "麦冬"
        },
        {
          "herb": "生甘草"
        },
        {
          "herb": "扁豆"
        }
      ]
    }
  ],
  [
    {
      "type": "text",
      "value": "胡（四三） 补三阴脏阴，是迎夏至生阴，而晕逆欲呕吐痰，全是厥阳犯胃上巅，必静养可制阳光之动，久损重虚，用甘缓方法。"
    },
    {
      "type": "text",
      "value": "金匮麦门冬汤去半夏。"
    }
  ],
  [
    {
      "type": "text",
      "value": "王 春半寐则盗汗，阴虚，当春阳发泄，胃口弱极，六黄苦味未宜，用甘酸化阴法。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "熟地"
        },
        {
          "herb": "五味"
        },
        {
          "herb": "炙草"
        },
        {
          "herb": "湖莲"
        },
        {
          "herb": "茯神"
        }
      ]
    }
  ],
  [
    {
      "type": "text",
      "value": "某（二一） 诵读身静心动，最易耗气损营，心脾偏多，不时神烦心悸，头眩脘闷，故有自来也，调养溉灌营阴，俾阳不升越，恐扰动络血耳。（营虚）"
    },
    {
      "type": "text",
      "value": "淮小麦（三钱） 南枣肉（一枚） 炒白芍（一钱） 柏子仁（一钱半） 茯神（三钱） 炙草（四分）"
    }
  ],
  [
    {
      "type": "text",
      "value": "某（四十） 脉弦，胁痛引及背部，食减，此属营损传劳。"
    },
    {
      "type": "prescriptionItems",
      "value": [
        {
          "herb": "桂枝木",
          "quantity": {
            "value": 0.04,
            "uom": "两"
          }
        },
        {
          "herb": "生白芍",
          "quantity": {
            "uom": "两",
            "value": 0.6
          }
        },
        {
          "herb": "炙草",
          "quantity": {
            "value": 0.04,
            "uom": "两"
          }
        },
        {
          "herb": "归身",
          "quantity": {
            "uom": "两",
            "value": 0.6
          }
        },
        {
          "herb": "茯神",
          "quantity": {
            "value": 0.3,
            "uom": "两"
          }
        },
        {
          "herb": "生牡蛎",
          "quantity": {
            "value": 0.3,
            "uom": "两"
          }
        },
        {
          "herb": "煨姜",
          "quantity": {
            "value": 0.1,
            "uom": "两"
          }
        },
        {
          "herb": "南枣",
          "quantity": {
            "value": 0.3,
            "uom": "两"
          }
        }
      ]
    }
  ],
  [
    {
      "type": "text",
      "value": "某（三十） 脉软，不嗜食，腰酸无力，咳烦劳，营虚所致。"
    },
    {
      "type": "prescriptionItems",
      "value": [
        {
          "herb": "当归"
        },
        {
          "herb": "生白芍"
        },
        {
          "herb": "桂枝木"
        },
        {
          "herb": "茯苓"
        },
        {
          "herb": "炙草"
        },
        {
          "herb": "饴糖"
        },
        {
          "herb": "煨姜"
        },
        {
          "herb": "南枣"
        }
      ]
    }
  ],
  [
    {
      "type": "text",
      "value": "汪 脉左小右虚，背微寒，肢微冷，痰多微呕，食减不甘，此胃阳已弱，卫气不得拥护，时作微寒微热之状，小便短赤，大便微溏，非实邪矣，当创建中气以维营卫，东垣云，骨为卫之本，营乃脾之源，偏热偏寒，犹非正治。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "归身",
          "comment": "米拌炒"
        },
        {
          "herb": "桂枝木"
        },
        {
          "herb": "白芍",
          "comment": "炒焦"
        },
        {
          "herb": "南枣"
        }
      ]
    }
  ],
  [
    {
      "type": "text",
      "value": "陆 劳伤阳气，不肯复元，秋冬之交，余宗东垣甘温为法，原得小效，众楚交咻柴葛枳朴是饵，二气散越，交纽失固，闪气疼痛，脘中痞结，皆清阳凋丧，无攻痛成法，唯以和补，使营卫之行，冀其少缓神苏而已。"
    },
    {
      "type": "text",
      "value": "人参 当归 炒白芍 桂心 炙草 茯神"
    },
    {
      "type": "next",
      "value": "又 右脉濡，来去涩，辛甘化阳，用大建中汤。"
    },
    {
      "type": "text",
      "value": "人参 桂心 归身 川椒 茯苓 炙草 白芍 饴糖 南枣"
    }
  ],
  [
    {
      "type": "text",
      "value": "汪 劳倦阳伤，形寒骨热，脉来小弱，非有质滞着，与和营方。"
    },
    {
      "type": "text",
      "value": "当归 酒炒白芍 炙草 广皮 煨姜 大枣"
    }
  ],
  [
    {
      "type": "text",
      "value": "程 脉左甚倍右，病君相上亢莫制，都因操持劳思所伤，若不山林静养，日药不能却病。（劳伤心神）"
    },
    {
      "type": "text",
      "value": "鲜生地 玄参心 天冬 丹参 茯神 鲜莲肉"
    }
  ],
  [
    {
      "type": "text",
      "value": "颜（三四） 操持思虑，心营受病，加以劳力泄气，痰带血出，脉形虚小，右部带弦，议用归脾汤，减桂圆，木香，白术，加炒白芍，炒麦冬。"
    },
    {
      "type": "next",
      "value": "又 劳心营液既耗，气分之热自灼，手足心热，咽干烦渴，多是精液之损，非有余客热，前议归脾加减，乃子母同治法，今以滋清制亢之剂，理心之用，以复五液。"
    },
    {
      "type": "text",
      "value": "人参 生地 天冬 麦冬 丹参 茯神 灯心 竹叶心"
    }
  ],
  [
    {
      "type": "text",
      "value": "某 神伤精败，心肾不交，上下交损，当治其中。（中虚）"
    },
    {
      "type": "text",
      "value": "参术膏，米饮汤调送。"
    }
  ],
  [
    {
      "type": "text",
      "value": "华（三七） 春深地气升，阳气动，有奔驰饥饱，即是劳伤，内经劳者温之，夫劳则形体震动，阳气先伤，此温字，乃温养之义，非温热竞进之谓，劳伤久不复元为损，内经有损者益之之文，益者补益也，凡补药气皆温，味皆甘，培生生初阳，是劳损主治法则，春病入秋不愈，议从中治，据述晨起未纳水谷，其咳必甚，胃药坐镇中宫为宜。"
    },
    {
      "type": "text",
      "value": "金匮麦门冬汤去半夏。"
    }
  ],
  [
    {
      "type": "text",
      "value": "徐（二七） 虚损四年，肛疡成漏，食物已减什三，形瘦色黄，当以甘温培中固下，断断不可清热理嗽。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "山药"
        },
        {
          "herb": "炙草"
        },
        {
          "herb": "芡实"
        },
        {
          "herb": "莲肉"
        }
      ]
    }
  ],
  [
    {
      "type": "text",
      "value": "某 积劳，神困食减，五心热，汗出，是元气虚，阴火盛，宜补中。"
    },
    {
      "type": "text",
      "value": "生脉四君子汤。"
    }
  ],
  [
    {
      "type": "text",
      "value": "杨（二八） 内损，阴及阳分，即为劳怯，胃弱少纳，当以建中汤加人参。"
    }
  ],
  [
    {
      "type": "text",
      "value": "朱（二七） 既暮身热，汗出早凉，仍任劳办事，食减半，色脉形肉不足，病属内损劳怯。"
    },
    {
      "type": "text",
      "value": "人参小建中汤。"
    }
  ],
  [
    {
      "type": "text",
      "value": "杨（三二） 知饥减食，外寒忽然，久病行走喘促，坐卧稍安，此劳伤不复，议从中以益营卫。"
    },
    {
      "type": "text",
      "value": "九蒸冬术 炙甘草 煨姜 南枣"
    }
  ],
  [
    {
      "type": "text",
      "value": "汪（三九） 此劳力伤阳之劳，非酒色伤阳之劳也，胃口消惫，生气日夺，岂治嗽药可以奏功。"
    },
    {
      "type": "text",
      "value": "黄建中汤去姜。"
    }
  ],
  [
    {
      "type": "text",
      "value": "仲（三八） 久劳内损，初春已有汗出，入夏食减，皆身中不耐大气泄越，右脉空大色痿黄，衰极难复。"
    },
    {
      "type": "text",
      "value": "无却病方法，议封固一法。"
    },
    {
      "type": "text",
      "value": "人参 黄芪 熟于术 五味"
    }
  ],
  [
    {
      "type": "text",
      "value": "严（二八） 脉小右弦，久嗽晡热，着左眠稍适，二气已偏，即是损怯，无逐邪方法，清泄莫进。"
    },
    {
      "type": "text",
      "value": "当与甘缓，黄芪建中去姜。"
    },
    {
      "type": "next",
      "value": "又 建中法颇安，理必益气以止寒热。"
    },
    {
      "type": "text",
      "value": "人参 黄芪 焦术 炙草 归身 广皮白 煨升麻 煨柴胡"
    }
  ],
  [
    {
      "type": "text",
      "value": "王（二六） 脉大而空，亡血失精，午食不运，入暮反胀，阴伤已及阳位，缠绵反复至矣。"
    },
    {
      "type": "text",
      "value": "归芍异功散。"
    }
  ],
  [
    {
      "type": "text",
      "value": "刘（女） 年十六，天癸不至，颈项瘿痰，入夏寒热咳嗽，乃先天禀薄，生气不来，夏令发泄致病，真气不肯收藏，病属劳怯，不治。"
    },
    {
      "type": "text",
      "value": "戊己汤去白术。"
    }
  ],
  [
    {
      "type": "text",
      "value": "某 阳伤背寒，胃伤谷减。"
    },
    {
      "type": "text",
      "value": "小建中汤。"
    }
  ],
  [
    {
      "type": "text",
      "value": "某 畏风面冷，卫外阳微。"
    },
    {
      "type": "text",
      "value": "参芪建中去姜加茯神。"
    }
  ],
  [
    {
      "type": "text",
      "value": "华（二十） 此劳怯损伤不复之病，已经食减，便溏，欲呕，腹痛，二气交伤，然后天为急，舍仲景建中法，都是盲医矣。"
    },
    {
      "type": "text",
      "value": "建中汤去糖加人参。"
    }
  ],
  [
    {
      "type": "text",
      "value": "尹（四九） 中年衰颓，身动喘嗽，脉细无神，食减过半，乃下元不主纳气，五液蒸变粘涎，未老先衰，即是劳病。（肾气不纳）"
    },
    {
      "type": "text",
      "value": "人参 坎气 紫衣胡桃 炒菟丝子 茯苓 五味 炒砂仁"
    },
    {
      "type": "text",
      "value": "山药浆丸。"
    }
  ],
  [
    {
      "type": "text",
      "value": "金（七十） 寤则心悸，步履如临险阻，子后冲气上逆，此皆高年下焦空虚，肾气不纳所致，八味丸三钱，先服四日。"
    },
    {
      "type": "text",
      "value": "淡苁蓉（一两） 河车胶（一具） 紫石英（二两） 小茴（五钱） 杞子（三两） 胡桃肉（二两） 牛膝（一两半） 五味（一两） 茯苓（二两） 沙苑（一两半） 补骨脂（一两） 桑椹子（二两）"
    },
    {
      "type": "text",
      "value": "红枣肉丸。"
    }
  ],
  [
    {
      "type": "text",
      "value": "王 久客劳伤，气分痹阻，则上焦清空诸窍不利，初病在气，久则入血，身痛目黄，食减形瘦，由病患及乎元虚，攻补未能除病，思人身左升属肝，右降属肺，当两和气血，使升降得宜，若再延挨，必瘀滞日甚，结为腑聚矣。（气血滞升降阻）"
    },
    {
      "type": "text",
      "value": "旋覆花汤加桃仁、归须、蒌皮。"
    }
  ],
  [
    {
      "type": "text",
      "value": "郁（氏） 失血咳嗽，继而暮热不止，经水仍来，六七年已不孕育，乃肝肾冲任皆损，二气不交，延为劳怯，治以摄固，包举其泄越。（肝肾冲任皆虚）"
    },
    {
      "type": "text",
      "value": "鲜河车胶 黄柏 熟地 淡苁蓉 五味 茯神"
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "屠（二八） 劳力伤阳，延三年，损伤延及中宫，状如反胃，诸气欹斜，交会失序，遂有寒热，脱力损伤脾胃，牛属坤土，当以霞天膏。（劳力伤脾胃）"
    }
  ],
  [
    {
      "type": "text",
      "value": "朱（十二） 奔走之劳，最伤阳气，能食不充肌肤，四肢常自寒冷，乃经脉之气，不得贯串于四末，有童损之忧。（劳动伤经脉）"
    },
    {
      "type": "prescriptionItems",
      "value": [
        {
          "herb": "苁蓉",
          "quantity": {
            "uom": "两",
            "value": 2
          }
        },
        {
          "herb": "当归",
          "quantity": {
            "uom": "两",
            "value": 2
          }
        },
        {
          "herb": "杞子",
          "quantity": {
            "uom": "两",
            "value": 1
          }
        },
        {
          "herb": "茯苓",
          "quantity": {
            "uom": "两",
            "value": 2
          }
        },
        {
          "herb": "川芎",
          "quantity": {
            "value": 0.5,
            "uom": "两"
          }
        },
        {
          "herb": "沙苑",
          "quantity": {
            "value": 0.5,
            "uom": "两"
          }
        }
      ]
    },
    {
      "type": "text",
      "value": "黄鳝一条为丸。"
    }
  ],
  [
    {
      "type": "text",
      "value": "邢（四四） 努力伤，身痛无力。"
    },
    {
      "type": "text",
      "value": "归桂枝汤去姜，加五加皮。"
    }
  ],
  [
    {
      "type": "text",
      "value": "<D>虚损之症，经义最详，其名不一，考内经论五脏之损，治各不同，越人有上损从阳，下损从阴之议，其于针砭所莫治者，调以甘药，金匮遵之而立建中汤，急建其中气，俾饮食增而津血旺，以致充血生精，而复其真元之不足，但用稼穑作甘之本味，而酸辛咸苦在所不用，盖舍此别无良法可医，然但能治上焦阳分之损，不足以培下焦真阴之本也。（赖先生）"
    },
    {
      "type": "text",
      "value": "引伸三才，固本，天真，大造，桂枝龙骨牡蛎，复脉等汤，以及固摄诸方，平补足三阴法，为兼治五脏一切之虚，而大开后人聋聩，可为损症之一助也，夫金匮又云，男子脉大为劳，极虚亦为劳，夫脉大为气分泄越，思虑郁结，心脾营损于上中，而营分萎顿，是归脾，建中，养营，四君，五味，异功等汤之所宜也，脉极虚亦为劳，为精血内夺，肝肾阴不自立，是六味，八味，天真，大造，三才，固本，复脉等汤，以及平补足三阴，固摄诸法所宜也，然仲景以后，英贤辈出，岂无阐扬幽隐之人，而先生以上，又岂无高明好学之辈，然欲舍仲景先生之法，而能治虚劳者，不少概见，即如东垣丹溪辈，素称前代名医，其于损不肯复者每以参术为主，有用及数斤者，其意谓有形精血难复，急培无形之气为要旨，亦即仲景建中诸汤，而扩充者也，又厥后张景岳以命门阴分不足，是为阴中之阴虚，以左归饮，左归丸为主，命门阳分不足者，为阴中之阳虚，以右归饮，右归丸为主，亦不外先生所用三才，固本，天真，大造等汤，以及平补足三阴，固摄诸法，而又别无所见也，故后人称仲景先生善治虚劳者，得其旨矣。（邹滋九）"
    },
    {
      "type": "text",
      "value": "久虚不复谓之损，损极不复谓之劳，此虚劳损三者，相继而成也，参其致病之由，原非一种，所现之候，难以缕析，大凡因烦劳伤气者，先生用治上治中，所以有甘凉补肺胃之清津，柔剂养心脾之营液，或甘温气味建立中宫，不使二气日偏，营卫得循行之义，又因纵欲伤精者，当治下而兼治八脉，又须知填补精血精气之分，益火滋阴之异，或静摄任阴，温理奇阳之妙处，若因他症失调，蔓延而致者，当认明原委，随其机势而调之，揣先生之用意，以分其体质之阴阳为要领，上中下见症为着想，传变至先后天为生死断诀，若逐节推求，一一有根荄可考，非泛泛然而凑用几味补药，漫言为治也。（邵新甫）"
    },
    {
      "type": "text",
      "value": "徐评 此老治虚劳之法，不外清肺养胃滋肾，虽无大害，而毫无意义，轻者可愈，重者病日增而已，至其所遵仲景之法，又大失先贤本旨，当时仲景之所谓虚劳者，乃虚寒之症，故其脉浮大芤迟，又方中用饴糖，乃因腹中痛而设，今日之所谓虚劳，乃阴竭而浮火上炎，脉皆细数，与建中汤正相反，乃亦以此为治，此所谓耳食之学也，余曾目睹此老治阴虚火升之人，与建中而变喉痹血冒者，不下数人，当时此老竟不悟也，故附记于此。</D>"
    }
  ]
]