[
  [
    {
      "type": "text",
      "value": "钦 初产汗出眩晕，胸痞，腹痛，宜通恶露。（新产恶露瘀滞）"
    },
    {
      "type": "text",
      "value": "炒山楂 延胡 郁金 赤芍 炒牛膝 香附 童便（冲）"
    },
    {
      "type": "text",
      "value": "益母草汤代水。"
    },
    {
      "type": "next",
      "value": "又 腹痛少缓，但胸痞痰多，治从上焦。"
    },
    {
      "type": "text",
      "value": "炒山楂 郁金 丹参 橘红 炒川贝 甜花粉"
    }
  ],
  [
    {
      "type": "text",
      "value": "程 冲脉为病，男子内结七疝，女子带下瘕聚，故奇脉之结实者，古人必用苦辛，和芳香，以通脉络，其虚者，必辛甘温补，佐以流行脉络，务在气血调和，病必全愈，今产后体虚，兼瘀而痛，法当益体攻病，日期已多，缓治为宜。（体虚兼瘀）"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "生姜"
        },
        {
          "herb": "丹皮",
          "comment": "调入"
        }
      ]
    },
    {
      "type": "text",
      "value": "此苦辛偶方，加丹皮以通外，琥珀以通内，所以取效。"
    },
    {
      "type": "next",
      "value": "又 回生丹 取米醋煮大黄一味，约入病所，不碍无病之所，故亦效，二法皆入络药。"
    },
    {
      "type": "next",
      "value": "又 小生地 归须 红花 郁李仁 柏子仁 茯神"
    },
    {
      "type": "text",
      "value": "又照前方去红花郁李仁，加泽兰。"
    }
  ],
  [
    {
      "type": "text",
      "value": "某（二五） 恶露淋漓，痛由腰起，攻及少腹，此督带空虚，奇经气阻奚疑，奇经为病，通因一法，为古圣贤之定例。"
    },
    {
      "type": "text",
      "value": "当归 楂肉炭 炒丹皮 泽兰 川断 制首乌"
    }
  ],
  [
    {
      "type": "text",
      "value": "唐 产后骤脱，参附急救，是挽阳固气方法，但损在阴分，其头痛汗出烦渴，乃阳气上冒，凡开泄则伤阳，辛热则伤阴，俱非新产郁冒之治道，尝读仲景书，明本草意，为是拟方于后，亦非杜撰也。（郁冒）"
    },
    {
      "type": "text",
      "value": "生左牡蛎（一钱） 生地（二钱） 上阿胶（二钱） 炒黑楂肉（三钱） 茺蔚子（一钱半）"
    }
  ],
  [
    {
      "type": "text",
      "value": "吴 新产阴气下泄，阳气上冒，日晡至戌亥，阳明胃衰，厥阴肝横，肝血无藏，气冲扰膈，致心下格拒，气干膻中，神乱昏谵，若恶露冲心则死矣，焉有天明再醒之理，回生丹酸苦直达下焦血分，用过不应，谅非瘀痹，想初由汗淋发热，凡外感风邪，邪滞汗解，此热昏乱，即仲景之新产郁冒也，倘失治，必四肢牵掣，如惊似风痫则危，议从亡阳汗出谵语例，用救逆法。"
    },
    {
      "type": "text",
      "value": "生龙骨（三钱） 生牡蛎（三钱） 桂枝（五分） 淮小麦（百粒） 炙甘草（三分） 南枣（二钱）"
    },
    {
      "type": "next",
      "value": "又 气从涌泉小腹中，直冲胸臆，而心下痛，巅晕神迷，此肝肾内怯，无以收纳自固，每假寐必魂魄飞越，惊恐畏惧，非止一端，救逆法镇阳颇应，但少补虚宁神，益之固之耳。"
    },
    {
      "type": "text",
      "value": "人参（二钱） 龙齿（三钱捣） 枣仁（三钱） 茯神（三钱） 炒黑杞子（二钱） 黑壳建莲肉（五钱）"
    },
    {
      "type": "text",
      "value": "紫石英一两，捣碎，用水三盏，煎减半，用以煎药。"
    },
    {
      "type": "next",
      "value": "又 两法皆效，下元虚损无疑，八脉无气把握，带下淋漓不止，梦魂跌仆，正经旨下虚则梦坠也，议镇固奇脉方。"
    },
    {
      "type": "text",
      "value": "人参（二钱） 龙齿（三钱） 枣仁（三钱） 茯神（三钱） 桑螵蛸（炙二钱） 炒黑远志（五分）"
    },
    {
      "type": "text",
      "value": "用紫石英煎汤，煎药。"
    },
    {
      "type": "next",
      "value": "又 昨午忧悲嗔怒，大便后，陡然头晕，继以呕逆，胸痞止，心洞嘈杂，仍不能食，子夜寒战鼓栗，寅刻津津微热，神昏妄见，巅痛乳胀，腹鸣，短气呵欠，似乎叹息之声，此乃下元根蒂未坚，偶触心机，诸阳神飞旋动舞，仲景论先厥后热，知饥不能食，干呕，列于厥阴篇中，盖危病初效，未沾水谷精华，则胃土大虚，中无砥柱，俾厥阴风木之威，横冲震荡，一如释典混沌劫，于地水火风卒来莫御矣，当此医药，全以护阳固阴，但血舍耗涸，刚猛及滋腻，总在难施之例，无暇理病，存体为要。"
    },
    {
      "type": "text",
      "value": "人参（五钱） 熟附子（一钱） 川桂枝木（一钱） 炮姜炭（一钱） 炙黑甘草（五分） 茯苓（三钱）"
    }
  ],
  [
    {
      "type": "text",
      "value": "沈 此产后阴虚疟疾，鼻煤，喉燥舌干，脘痞不饥，大便窒塞不通，乃阳明津枯，不上供肺，下少滋肠，风阳游行，面肿耳聋，仲景谓阴气先绝，阳气独发，后人以饮食消息，取义甘寒，则知辛温逐瘀之谬。"
    },
    {
      "type": "text",
      "value": "人参 炒麦冬 枣仁 乌梅肉 蜜水炒黄知母"
    },
    {
      "type": "next",
      "value": "又 酸味泄肝，胃气乃降，大便通后，汗大出，心中刺痛，皆营液内耗，阳气冲突，仲景三病之郁冒见端矣，虽痰吐咯，无苦燥耗气之理。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "阿胶"
        },
        {
          "herb": "生地"
        },
        {
          "herb": "麦冬"
        },
        {
          "herb": "生白芍"
        },
        {
          "herb": "炙草"
        }
      ]
    }
  ],
  [
    {
      "type": "text",
      "value": "张 产后郁冒，汗出潮热，腹痛。"
    },
    {
      "type": "text",
      "value": "炒生地 炒山楂 丹参 茯神 浮小麦 黑稆豆皮"
    }
  ],
  [
    {
      "type": "text",
      "value": "吴 产后十二朝，先寒战，后发热，少腹A2K0痛，腹膨满，下部腰肢不能转侧伸缩，小溲涩少而痛，此败血流入经络，延及变为疡症，议用交加散。（败血入经络为疡）"
    },
    {
      "type": "text",
      "value": "小生地 生姜 车前 牛膝 五灵脂 炒楂肉"
    },
    {
      "type": "text",
      "value": "调入琥珀末一钱。"
    },
    {
      "type": "next",
      "value": "又 十六朝，诸症稍减，每黄昏戌亥时，冲气自下而上，至胸中即胀闷，肢冷汗出，右腹板实，此厥阴肝脏，因惊气逆，今恶露未清，重镇酸敛，均为暂忌，拟和血调血为稳。"
    },
    {
      "type": "text",
      "value": "归须 炒桃仁 延胡 炒楂肉 官桂 香附 川楝 小茴"
    },
    {
      "type": "next",
      "value": "又 人参 当归 白芍 炙草 茯神 香附 桂心 广皮"
    }
  ],
  [
    {
      "type": "text",
      "value": "程 脉濡，恶露紫黑，痛处紧按稍缓，此属络虚，治在冲任，以辛甘理阳。（营络虚寒恶露未清）"
    },
    {
      "type": "text",
      "value": "炒归身 炒白芍 肉桂 茯苓 小茴 杜仲"
    },
    {
      "type": "next",
      "value": "又 脉濡空大，营络虚冷。"
    },
    {
      "type": "text",
      "value": "人参 炒归身 炒白芍 茯神 炙草 桂心"
    },
    {
      "type": "next",
      "value": "又 当归羊肉汤加茯苓茴香。"
    }
  ],
  [
    {
      "type": "text",
      "value": "许 产后阴虚，肝风动灼，喉干呛咳，晚则头晕。（阴虚风阳动）"
    },
    {
      "type": "prescriptionItems",
      "value": [
        {
          "herb": "阿胶"
        },
        {
          "herb": "细生地"
        },
        {
          "herb": "天冬"
        },
        {
          "herb": "茯神"
        },
        {
          "herb": "小麦"
        },
        {
          "herb": "川斛"
        }
      ]
    }
  ],
  [
    {
      "type": "text",
      "value": "程 坐蓐过劳肝风阳气动，面浮气短，腹膨，恶露未清，不可腻滞，须防痉厥。"
    },
    {
      "type": "text",
      "value": "小生地 丹参 泽兰 茯神 黑稆豆皮 琥珀末"
    },
    {
      "type": "next",
      "value": "又 血分既亏，风阳动泄，汗出心悸，此辛气走泄须忌，所虑痉厥，如已见端，议静药和阳意。"
    },
    {
      "type": "prescriptionItems",
      "value": [
        {
          "herb": "阿胶"
        },
        {
          "herb": "鸡子黄"
        },
        {
          "herb": "细生地"
        },
        {
          "herb": "生牡蛎"
        },
        {
          "herb": "丹参"
        },
        {
          "herb": "茯神"
        }
      ]
    }
  ],
  [
    {
      "type": "text",
      "value": "某 产后下焦阴亏，奇脉不固，阳浮乃升，风动则飧泄嘈杂，液损必消渴骨热，治在肝肾，静药固摄。"
    },
    {
      "type": "text",
      "value": "熟地 湖莲 炙草 五味 芡实 山药 旱莲 女贞"
    }
  ],
  [
    {
      "type": "text",
      "value": "某 新产后，阴分大虚，汗出胸痞潮热，阳浮卫不固，虽痰多咳频，忌用苦辛表散，恐久延蓐劳耳。（阴虚阳浮汗泄）"
    },
    {
      "type": "prescriptionItems",
      "value": [
        {
          "herb": "炒生地"
        },
        {
          "herb": "炒麦冬"
        },
        {
          "herb": "生扁豆"
        },
        {
          "herb": "炙草"
        },
        {
          "herb": "金石斛"
        },
        {
          "herb": "丹参"
        },
        {
          "herb": "茯神"
        },
        {
          "herb": "甘蔗浆"
        }
      ]
    }
  ],
  [
    {
      "type": "text",
      "value": "某 产后身痛，少腹满。（血虚寒滞）"
    },
    {
      "type": "text",
      "value": "楂肉 川芎（醋炒） 延胡（醋炒） 泽兰 丹皮 艾叶 小茴 香附（醋炒） 茯苓"
    },
    {
      "type": "text",
      "value": "益母膏丸。"
    },
    {
      "type": "next",
      "value": "又 当归 桂心 茴香 香附 紫石英 茯苓"
    },
    {
      "type": "text",
      "value": "羊肉胶丸。"
    }
  ],
  [
    {
      "type": "text",
      "value": "孙 产难，伤力惊恐，面微浮，腹膨，小便不爽。（气血滞兼湿）"
    },
    {
      "type": "text",
      "value": "炒黑楂肉 大黑豆皮 大腹皮绒 生香附 茯苓 泽泻"
    },
    {
      "type": "text",
      "value": "白花益母草煎汤代水。"
    }
  ],
  [
    {
      "type": "text",
      "value": "金 腹胀气滞，久泻，产后五日。（气滞胀泻）"
    },
    {
      "type": "prescriptionItems",
      "value": [
        {
          "herb": "于术"
        },
        {
          "herb": "厚朴"
        },
        {
          "herb": "茯苓"
        },
        {
          "herb": "泽泻"
        },
        {
          "herb": "南山楂"
        },
        {
          "herb": "延胡"
        }
      ]
    }
  ],
  [
    {
      "type": "text",
      "value": "凌 一岁四气之交，夏季发泄为甚，凡夏至一阴初复，未及充盈，恰当产期，为阴气未充先泄，暑热乘隙内侵，正如内经最虚之处，便是容邪之处矣，产科未明此旨，徒晓产后逐瘀成药，苦辛破血，津液愈劫，所伏暑热，无由可驱，六气客邪，内迫脏腑，渐渐昏蒙内闭，攻热害正，养正邪留，药难立方调治，幼读仲景，揣摩圣诲，惟育阴可以除热，况乎暑必伤气，人参非益气之圣药乎，大队阴药，佐以人参，诚为阴分益气之法，服之热疖垒垒而起，恶露缓缓而下，扶正却邪，并行不悖，今谷食已安，谅无反复，难成易亏之阴，须安养可望图功，倘加情志感触，轻则奇损带淋，重则髓枯蓐损，莫道赠言之不详也。（阴虚夹暑）"
    },
    {
      "type": "text",
      "value": "雄乌骨鸡（一只） 人参（二两秋石拌） 鲜生地（三两） 柏子仁（一两半） 天冬（一两半） 麦冬（二两） 阿胶（二两） 建莲肉（三两） 茯神（二两）"
    },
    {
      "type": "text",
      "value": "熬膏。"
    }
  ],
  [
    {
      "type": "text",
      "value": "项 初病舌赤神烦，产后阴亏，暑热易深入，此亟清营热，所谓瘦人虑虚其阴。（暑伤营阴）"
    },
    {
      "type": "prescriptionItems",
      "value": [
        {
          "herb": "竹叶"
        },
        {
          "herb": "细生地"
        },
        {
          "herb": "银花"
        },
        {
          "herb": "麦冬"
        },
        {
          "herb": "玄参"
        },
        {
          "herb": "连翘"
        }
      ]
    }
  ],
  [
    {
      "type": "text",
      "value": "张 产后十三朝，舌黄边赤，口渴脘中紧闷，不食不饥，不大便，此阴分已虚，热入营中，状如疟症，大忌表散清克，议滋清营热，救其津液为要。"
    },
    {
      "type": "prescriptionItems",
      "value": [
        {
          "herb": "细生地"
        },
        {
          "herb": "天冬"
        },
        {
          "herb": "生鳖甲"
        },
        {
          "herb": "丹皮"
        },
        {
          "herb": "丹参"
        },
        {
          "herb": "茯神"
        }
      ]
    },
    {
      "type": "next",
      "value": "又 产后血络空虚，暑邪客气深入，疟乃间日而发，呕恶胸满，口渴，皆暑热烁胃津液也，此虚人夹杂时气，只宜和解，不可发汗腻补。"
    },
    {
      "type": "prescriptionItems",
      "value": [
        {
          "herb": "青蒿梗"
        },
        {
          "herb": "淡黄芩"
        },
        {
          "herb": "丹皮"
        },
        {
          "herb": "郁金"
        },
        {
          "herb": "花粉"
        },
        {
          "herb": "川贝"
        },
        {
          "herb": "杏仁"
        },
        {
          "herb": "橘红"
        }
      ]
    },
    {
      "type": "next",
      "value": "又 脉缓热止，病减之象，但舌色未净，大便未通，产后大虚，不敢推荡，勿进荤腻，恐滞蒸化热，蔬粥养胃，以滋清润燥，便通再议补虚。"
    },
    {
      "type": "text",
      "value": "生首乌 麻仁 麦冬 蜜水炒知母 苏子 花粉"
    }
  ],
  [
    {
      "type": "text",
      "value": "某 浊阴上逆，恶心不食，冷汗烦燥，最防暴脱，不可但执恶露滞满，而专泻气攻血也。（阳虚欲脱）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "干姜"
        },
        {
          "herb": "附子"
        },
        {
          "herb": "泽泻"
        }
      ]
    },
    {
      "type": "text",
      "value": "冲入童便。"
    }
  ],
  [
    {
      "type": "text",
      "value": "某 脉无神，神倦欲昏，汗出，乃阳气走泄，泻利系阴气不守，产后见症，是属重虚，深恐节间暴脱，而寒热胸痞腹痛，岂遑论及标末。"
    },
    {
      "type": "text",
      "value": "人参 制附子 人尿 猪胆汁"
    }
  ],
  [
    {
      "type": "text",
      "value": "某（二五） 产后骤加惊恐，阳上瞀冒为厥，左肢麻木，耳窍失聪，皆阳挟内风，混入清窍，以上实下虚，镇阳填阴，味厚质静之药。（产后阴虚阳浮发厥）"
    },
    {
      "type": "text",
      "value": "熟地 龟甲心 天冬 萸肉 五味 磁石 茯神 黑壳建莲"
    }
  ],
  [
    {
      "type": "text",
      "value": "某 产后去血过多，阴虚阳实，头中眩晕，汗出肉瞤，惊畏身热等症，最易昏厥，苦辛气味宜忌。"
    },
    {
      "type": "prescriptionItems",
      "value": [
        {
          "herb": "生地"
        },
        {
          "herb": "小麦"
        },
        {
          "herb": "炙黑甘草"
        },
        {
          "herb": "麦冬"
        },
        {
          "herb": "阿胶"
        },
        {
          "herb": "茯神"
        },
        {
          "herb": "生左牡蛎"
        }
      ]
    }
  ],
  [
    {
      "type": "text",
      "value": "顾（三一） 产后真阴不复，阳越风动，四肢麻木，先厥后热。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "阿胶"
        },
        {
          "herb": "炒杞子"
        },
        {
          "herb": "生白芍"
        },
        {
          "herb": "茯苓"
        },
        {
          "herb": "菊花炭"
        }
      ]
    }
  ],
  [
    {
      "type": "text",
      "value": "徐 少腹冲及心下，脘中痛而胀满，若云肝气犯胃，必有呕逆，前法益阴和阳不应，显是产后下虚，厥气上攻，议用柔阳之药。（冲任虚气上逆脘痛胀）"
    },
    {
      "type": "text",
      "value": "炒归身 苁蓉 炒枸杞 柏子仁 小茴 茯神"
    },
    {
      "type": "next",
      "value": "又 冲逆震动而痛，是产后冲任空乏，按定痛减，尤为虚象，缘胃弱减谷，未便汤剂之多，防胃倒耳。"
    },
    {
      "type": "text",
      "value": "当归 苁蓉 紫石英 茯苓 河车 鹿角霜"
    },
    {
      "type": "next",
      "value": "又 冲脉逆，则诸脉皆动，天朗晴和少安，由阴分虚及阳分可征，前法包举大气，温养佐通，是为络方，日来春升，略有衄血，然无清寒可投，加咸味佐其入阴，从产后下焦先伤耳，原方减鹿霜归身，亦恐升阳也，加枸杞桂圆，以痛在左，故养肝是议。"
    }
  ],
  [
    {
      "type": "text",
      "value": "虞（三二） 背寒心热，天明汗出乃凉，产后两三月若此，此属下焦真阴已亏，渐扰阳位，二气交乘，并非客症，头晕耳鸣心悸，寒热后必泻，内风震动，当与静药。（阴虚风阳动，六月二十日）"
    },
    {
      "type": "text",
      "value": "人参 炙草 白芍 麦冬 炒生地 炒乌梅"
    },
    {
      "type": "next",
      "value": "又 前法酸甘，益阴和阳，诸病皆减，然此恙，是产后下焦百脉空乏，谓之蓐损，填隙固髓为正治，缘谷食未加，沉腻恐妨胃口，加餐可用丸药。（七月初三）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "炙草"
        },
        {
          "herb": "阿胶"
        },
        {
          "herb": "生地"
        },
        {
          "herb": "麦冬"
        }
      ]
    },
    {
      "type": "next",
      "value": "又 照前方加桂枝木茯苓南枣。（八月初七）"
    },
    {
      "type": "next",
      "value": "又 产后都属下焦先损，百脉空隙，时序夏秋，天暖发泄加病，此扶阳益阴得效，今诸症向愈，寝食已安，独经水未至，其冲任奇脉不振，须脏阴充旺，脉中得以游溢耳。（九月初一）"
    },
    {
      "type": "text",
      "value": "熟地（水制） 人参 阿胶 萸肉 远志炭 山药 茯神 建莲"
    },
    {
      "type": "text",
      "value": "乌骨鸡膏丸。"
    }
  ],
  [
    {
      "type": "text",
      "value": "吴 坐蓐过劳，惊恐交迫，真阴既伤，经年不复，目暗昏花，烦动热升，皆肾阴不得自充，何以涵养肝木，厥仆眩晕，阳挟肝风直上无制，则当静药填阴，佐酸以收摄。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "阿胶"
        },
        {
          "herb": "五味"
        },
        {
          "herb": "萸肉"
        },
        {
          "herb": "北沙参"
        },
        {
          "herb": "茯神"
        },
        {
          "herb": "黑稆豆皮"
        },
        {
          "herb": "秋石",
          "quantity": {
            "value": 0.02,
            "uom": "两"
          },
          "comment": "调入"
        }
      ]
    }
  ],
  [
    {
      "type": "text",
      "value": "陈（二八） 寒热时作，经岁不痊，且产后病起，阳维为病明矣。（阳维病寒热）"
    },
    {
      "type": "text",
      "value": "归桂枝汤。"
    }
  ],
  [
    {
      "type": "text",
      "value": "郭（二四） 产后下元阴分先伤，而奇经八脉，皆丽于下，肝肾怯不固，八脉咸失职司，经旨谓阳维脉痛，苦寒热，阴维脉病，苦心痛，下损及胃，食物日减，然产伤先伤真阴，忌用桂附之刚，温煦阴中之阳，能入奇经者宜之。（下损及胃奇脉虚）"
    },
    {
      "type": "text",
      "value": "人参 鹿茸 紫石英 当归 补骨脂 茯苓"
    }
  ],
  [
    {
      "type": "text",
      "value": "陈（四一） 产后四月，腰痛牵引少腹，冷汗不食。（营络虚寒腰腹痛）"
    },
    {
      "type": "prescriptionItems",
      "value": [
        {
          "herb": "当归"
        },
        {
          "herb": "羊肉"
        },
        {
          "herb": "小茴"
        },
        {
          "herb": "桂枝木"
        },
        {
          "herb": "茯苓"
        },
        {
          "herb": "紫石英"
        }
      ]
    }
  ],
  [
    {
      "type": "text",
      "value": "沈 产后动怒，气血皆逆，痛呕不卧，俯不能仰，面冷肢冷，口鼻气寒，痛必自下冲上，此属疝瘕厥痛。（气血寒滞结瘕）"
    },
    {
      "type": "text",
      "value": "淡吴萸 韭白 两头尖 川楝子 桂枝木 茯苓"
    }
  ],
  [
    {
      "type": "text",
      "value": "吴（二六） 产后百日内，右胁下少腹痛坚膨，络空无血，气乘于中，有结聚癥瘕之累，延及变成胀满，经水不转，成大病矣。"
    },
    {
      "type": "text",
      "value": "当归 桂心 生桃仁 牛膝 山楂 炒黑小茴"
    }
  ],
  [
    {
      "type": "text",
      "value": "陆 产后邪深入阴，气血胶结，遂有瘕疝之形，身体伛偻，乃奇脉纲维不用，充形通络可效，仿仲景当归羊肉汤意。"
    },
    {
      "type": "prescriptionItems",
      "value": [
        {
          "herb": "归身"
        },
        {
          "herb": "苁蓉"
        },
        {
          "herb": "杞子"
        },
        {
          "herb": "小茴"
        },
        {
          "herb": "茯苓"
        },
        {
          "herb": "紫石英"
        }
      ]
    },
    {
      "type": "text",
      "value": "羊肉胶丸。"
    }
  ],
  [
    {
      "type": "text",
      "value": "某 产后胞损溺淋，筋脉牵掣，治当摄下。（胞损）"
    },
    {
      "type": "text",
      "value": "桑螵蛸 生沙苑 萸肉炭 炒黄柏 茯神"
    }
  ],
  [
    {
      "type": "text",
      "value": "冯（四二） 产后两月，汗出身痛。（营卫兼虚）"
    },
    {
      "type": "text",
      "value": "归芪建中汤。"
    }
  ],
  [
    {
      "type": "text",
      "value": "余 产后不复，心悸欲呕，遇寒腹痛，先议进和营卫，继当补摄。"
    },
    {
      "type": "text",
      "value": "归桂枝汤加茯苓。"
    }
  ],
  [
    {
      "type": "text",
      "value": "吴（三八） 胃痛三月不止，茹素面黄，产后吞酸少食，中焦阳惫，岂宜再加攻泄，与辛补血络方。（阳虚胃痛血络瘀滞）"
    },
    {
      "type": "text",
      "value": "桃仁 归须 公丁香皮 川桂枝 半夏 茯苓"
    }
  ],
  [
    {
      "type": "text",
      "value": "某 产虚，下焦起病，久则延胃，不饥不食，乃阴损及阳，阳明脉空，厥阴风动掀旋，而头痛面浮，肢冷指麻，皆亡血家见象。（阴损及阳肝风犯胃）"
    },
    {
      "type": "text",
      "value": "人参（一钱） 杞子（炒焦三钱） 归身（一钱） 牛膝（盐水炒焦一钱） 巴戟天（一钱） 浙江黄甘菊花炭（五分） 茯苓（一钱半）"
    },
    {
      "type": "text",
      "value": "（丸方） 人参（二两另研） 茯苓（二两蒸） 萸肉（二两炒焦） 五味（一两半） 杞子（二两炒） 桑螵蛸壳（盐水煮烘一两） 生白龙骨（一两） 浙江黄菊花（一两炙炭）"
    },
    {
      "type": "text",
      "value": "蜜丸，早服四钱，开水送。"
    }
  ],
  [
    {
      "type": "text",
      "value": "杨（三一） 自幼作劳，即患头眩，加之刮痧，一月之内，必发数次，前岁产后，体甚不健，右耳日夜响鸣，鸣即头眩，神色衰夺，唇黄舌白，带下手冷脚肿，脉右大是阳明空，气泄不固，暖下温中主之。（胃虚下焦虚寒）"
    },
    {
      "type": "text",
      "value": "人参（二两） 桑螵蛸（三两制） 鹿角霜（一两半） 淡苁蓉（一两半） 炒杞子（二两） 柏子霜（一两半） 茯苓（一两半） 紫石英（一两半醋煅飞） 白龙骨（一两半）"
    },
    {
      "type": "text",
      "value": "红枣四两，蕲艾五钱，水煮捣丸，服四钱。"
    }
  ],
  [
    {
      "type": "text",
      "value": "某 胃痛欲呕肢冷，痛引腰背，产后病发更甚。"
    },
    {
      "type": "text",
      "value": "当归 炒沙苑 炒黑杞子 炒黑小茴 鹿角霜"
    },
    {
      "type": "text",
      "value": "生精羊肉煎服。"
    },
    {
      "type": "text",
      "value": "（丸方） 人参 鹿茸 生杜仲 炒杞子 当归 鹿角霜 茯苓 沙苑 小茴"
    },
    {
      "type": "text",
      "value": "羊腰子蒸熟捣丸。"
    }
  ],
  [
    {
      "type": "text",
      "value": "邹（三二） 阳不入阴，不寐汗出，产伤，阴先受损，继而损至奇经，前主温养柔补，谓阴伤不受桂附刚猛，阅开列病情，全是阴虚阳浮，漏经几一月，尤为急治，夜进局方震灵丹五十粒，前方复入凉肝，益阴配阳，是两固法则。（阴虚阳浮经漏）"
    },
    {
      "type": "text",
      "value": "人参 麋茸 枸杞 天冬 茯神 沙苑"
    }
  ],
  [
    {
      "type": "text",
      "value": "某 产后淋带，都是冲任奇脉内怯，最有崩漏劳损淹缠之虑，但固补实下，须通奇经者宜之。（奇脉虚淋滞）"
    },
    {
      "type": "text",
      "value": "桑螵蛸 人参 茯苓 生杜仲 沙苑 芡实 湖莲"
    }
  ],
  [
    {
      "type": "text",
      "value": "陈 产后百脉空隙，腰脊痛漏淋。"
    },
    {
      "type": "text",
      "value": "桑螵蛸 鹿角霜 龙骨 淡苁蓉 炒杞子 沙苑 茯苓"
    }
  ],
  [
    {
      "type": "text",
      "value": "吴 阅病原产后阴虚液亏，加以平时嗔怒，阳气暴升，络血不宁，奇空冲任少贮，带淋暗泄等症。"
    },
    {
      "type": "text",
      "value": "阿胶 天冬 当归 白芍 淡黄芩 青蒿膏 女贞子 茯神 乌骨鸡炙"
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "赵 蓐损八脉，经水不来，带下频频颇多，产后下焦先虚，继及中宫，乃血液脂膏之涸，桂附热燥，更助劫烁，此温药，是温养之义，非温热之谓。"
    },
    {
      "type": "text",
      "value": "人参 河车 麋茸 鹿角霜 归身 茯苓 紫石英"
    }
  ],
  [
    {
      "type": "text",
      "value": "杨 瘕泄起于产后，三年方愈，下损已极，经水几月一至，来必衰颓如病，奇经冲任交空，下焦畏冷，食冷则泻，心中疼热，暖下温经主之。（虚寒瘕泄）"
    },
    {
      "type": "text",
      "value": "人参 鹿角霜 炒菟丝 生杜仲 炒杞子 熟白术 淡骨脂 茯苓"
    },
    {
      "type": "text",
      "value": "蒸饼丸。"
    }
  ],
  [
    {
      "type": "text",
      "value": "金（三八） 经后即背寒不热，逾月不愈，嗽痰有血，自秋令产蓐，屡屡若伤风咳嗽，正月至谷减，思产后不复是下虚，形寒减食，先调脾胃，即和营卫法。（中虚）"
    },
    {
      "type": "text",
      "value": "人参建中汤。"
    }
  ],
  [
    {
      "type": "text",
      "value": "某 易饥易怒，腹溏气坠，知饥不进食，自胎前至今，两月不愈，并非客邪，用固摄升阳。（督任虚寒）"
    },
    {
      "type": "text",
      "value": "鹿茸 鹿角霜 熟地炭 当归 桂枝 五味 茯苓"
    }
  ],
  [
    {
      "type": "text",
      "value": "某 产后十年有余，病发必头垂脊痛，椎尻气坠，心痛冷汗，此督任气乖，跷维皆不用，是五液全涸，草木药饵，总属无情，不能治精血之惫，故无效当以血肉充养，取其通补奇经。"
    },
    {
      "type": "text",
      "value": "鹿茸 鹿角霜 鹿角胶 当归 茯苓 杞子 柏子仁 沙苑 生杜仲 川断"
    }
  ],
  [
    {
      "type": "text",
      "value": "潘 胎前水溢浮肿，喘满不得卧，余用开太阳膀胱获效，既产浮肿自然渐退，女科不明产后下虚，专以破气宽胀，百日来腹大且满，按之则痛，此皆气散弥漫，丸药又补涩守中，益助其钝气血凝涩，经候不来，为难治之病，议肾气汤，煅药成炭，取其气之通，勿令味浊，兼调琥珀末以调其血涩，仿古法中之所有，非杜撰也。（阳虚肿胀）"
    },
    {
      "type": "text",
      "value": "桂七味加车前牛膝，炒炭，水洗煎，临服调入琥珀末。"
    }
  ],
  [
    {
      "type": "text",
      "value": "徐（三六） 产后九年，心中胀甚则泻甚，肌浮足肿，食减过半，凡胀必有喘，产后先伤在下，用薛氏济生丸三钱，十服。"
    }
  ],
  [
    {
      "type": "text",
      "value": "某 产后血去过多，下焦冲任空虚，跗肿腹膨，形寒面黄，脉濡，当用温养。"
    },
    {
      "type": "text",
      "value": "鹿角霜（三钱） 补骨脂（一钱） 紫石英（三钱） 茯苓（三钱） 桂心（四分） 炒黑小茴（七分）"
    }
  ],
  [
    {
      "type": "text",
      "value": "方（三二） 脉沉濡，产虚寒入，痛胀，腹鸣晨泄，病患述心痛呕逆，其实治下为是。"
    },
    {
      "type": "text",
      "value": "熟附子 胡芦巴 良姜 炒黑茴香 茯苓 广木香"
    }
  ],
  [
    {
      "type": "text",
      "value": "朱（四六） 脉微弱，形无华色，据说病起产后，食减吐泻，是下焦不复，中焦又伤，渐加浮肿胀满，倏甚忽平，皆下焦厥逆上冲也，下虚于产后，刚剂难以专任，是病之不易取效者在此。"
    },
    {
      "type": "text",
      "value": "淡苁蓉 炒黑杞子 当归 小茴 茯苓 沙苑"
    },
    {
      "type": "next",
      "value": "又 济生肾气丸。（一两二钱）"
    }
  ],
  [
    {
      "type": "text",
      "value": "某（四五） 产后未满百日，胸胁骨节收引，四肢肌肉麻木，浮肿腹胀，早轻夜重，食减，畏寒便溏，脉得右迟左弦，先与理中，健阳驱浊。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "炮姜"
        },
        {
          "herb": "淡附子"
        },
        {
          "herb": "焦白术"
        },
        {
          "herb": "枳实"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "范 病胀起于产后，下焦先伤，浊阴犯中，不可以胀满为实症，夫腑阳不通，肾气散漫，吸气不入，息音如喘，此身动便喘，非外客之邪干肺，春半温气外侵，面肿颈项结核，曾以夏枯菊叶辛解得效，乃一时暴邪治法，至于本病之腹满洞泄跗肿，未经调理，且胀势侵晨至午颇减，日暮黄昏胀形渐甚，中焦阳微，已见一斑，愚见胀满在中，而病根在下，仲景于产后失调，都从下虚起见，阅女科汤药一方，殊属不解，思平居咽干喉痹牙宣，肝肾真阴下亏，不敢刚药宣通，仿薛氏肾气法，减泄肝如牛膝肉桂之辛，不致劫阴，仍可通阳为法。"
    },
    {
      "type": "text",
      "value": "六味去萸，加芍药、附子、牡蛎、炒炭煎。"
    },
    {
      "type": "next",
      "value": "又 小满节，古云痛随利减，今便利仍痛，非是实症，肝失调畅，当理用以益水母，不取芍药之和阴，加当归小茴香拌炒焦黑，以通肝脏脉络之阳，又辛散益肾也，照前方去芍，加茴香拌炒当归。"
    }
  ],
  [
    {
      "type": "text",
      "value": "某 产后肿胀不愈，显系下虚，肝肾气不收摄，形寒痞闷，食少痰多，脉细肉消，治从阴分，非分和攻消者。"
    },
    {
      "type": "text",
      "value": "济生肾气丸沉香汁冲开水送，接服金匮肾气丸。"
    }
  ],
  [
    {
      "type": "text",
      "value": "王 胀满六年，产后小愈，今胀势复甚，兼脱肛淋症，大腿热如滚水滚泼，食入脐中作痛，议治其腑。（温热肿胀）"
    },
    {
      "type": "text",
      "value": "小温中丸（三钱），六服。"
    }
  ],
  [
    {
      "type": "text",
      "value": "傅 风胜为肿，湿甚生热，乃经脉为病，但产后百日，精神未复，不可过劫。（风湿）"
    },
    {
      "type": "text",
      "value": "羚羊角 木防己 片姜黄 川桂枝 大杏仁 苡仁"
    }
  ],
  [
    {
      "type": "text",
      "value": "方 产后腹大，半年不愈，近日有形冲突，肠如刀搅，据述坐蓐艰产，血去盈斗，而腹形即已胀满，想八脉不用，肾气散越不收，非瘀血积气为病，议用大全方乌鸡煎丸。（奇脉虚肾气不摄肿胀）"
    },
    {
      "type": "text",
      "value": "乌骨鸡 人参 苍术 附子 乌药 肉桂 陈皮 草果 红花 海桐皮 黄芪 白术 蓬术 川乌 延胡 白芍 木香 肉果 琥珀 丹皮"
    },
    {
      "type": "text",
      "value": "即以鸡挦去毛头嘴爪肠杂，将药放鸡肚内，贮砂锅中，以好酒一斗同煮，令干，去鸡骨，以油单盛焙令干，为末，蜜丸。"
    }
  ],
  [
    {
      "type": "text",
      "value": "范 冲任伤，督带损，皆由产时劳怖，理难复元，固摄下真，兼理奇脉，治非背谬，但腹满膨痛，若徒固补，不以通调，恐滋胀肿，大意阳宜通，阴宜固，包举形骸，和养脉络，乃正治方法，病样多端，纷纭缕治，难以立方矣。"
    },
    {
      "type": "text",
      "value": "人参 鲜河车胶 淡苁蓉 砂仁制熟地 鹿角霜 归身 茯苓 紫石英 小茴香 羊腰子"
    }
  ],
  [
    {
      "type": "text",
      "value": "某 产后下虚，血病为多，今脘中痞胀，减食不适，全是气分之恙，但调气宽中，勿动下焦为稳。（气滞脘痞胀）"
    },
    {
      "type": "text",
      "value": "香附 神曲 苏梗 白蔻仁 茯苓 桔梗"
    }
  ],
  [
    {
      "type": "text",
      "value": "朱（四十） 产后冬月，右腿浮肿，按之自冷，若论败血，半年已成痈疡，针刺泄气，其痛反加，此乃冲任先虚，跷维脉不为用，温养下元，须通络脉，然取效甚迟，恪守可望却病。（下焦脉络寒滞肿痛）"
    },
    {
      "type": "text",
      "value": "苁蓉 鹿角霜 当归 肉桂 小茴 牛膝 茯苓"
    },
    {
      "type": "text",
      "value": "鹿角胶溶酒蜜丸。"
    }
  ],
  [
    {
      "type": "text",
      "value": "某 产后必病，阴虚可知，两足跗中筋掣瘀痛，不耐走趋，当温养肝肾，以壮筋骨，但食后脘中痞阻，按之漉漉有声，手麻胁痛，心烦，耳目昏眩，宛是阳气不主流行，痰饮内聚之象，处方难以兼摄，议用分治法。（肝肾虚兼痰饮）"
    },
    {
      "type": "text",
      "value": "中焦药，日中服，桂苓六君子，竹沥姜汁法丸。"
    },
    {
      "type": "text",
      "value": "下焦药，侵晨服，从四斤丸金刚丸参写。"
    },
    {
      "type": "text",
      "value": "苁蓉 牛膝 虎骨 生杜仲粉 天麻 木瓜 萆薢"
    },
    {
      "type": "text",
      "value": "蜜丸。"
    }
  ],
  [
    {
      "type": "text",
      "value": "程 脉沉，喘咳浮肿，鼻窍黑，唇舌赤，渴饮则胀急，大便解而不爽，此秋风燥化，上伤肺气，气壅不降，水谷汤饮之湿，痹阻经隧，最多坐不得卧之虑，法宜开通太阳之里，用仲景越婢小青龙合方，若畏产后久虚，以补温暖，斯客气散漫，三焦皆累，闭塞告危矣。（燥伤肺气水气痹阻）"
    },
    {
      "type": "prescriptionItems",
      "value": [
        {
          "herb": "桂枝木"
        },
        {
          "herb": "杏仁"
        },
        {
          "herb": "生白芍"
        },
        {
          "herb": "石膏"
        },
        {
          "herb": "茯苓"
        },
        {
          "herb": "炙草"
        },
        {
          "herb": "干姜"
        },
        {
          "herb": "五味"
        }
      ]
    }
  ],
  [
    {
      "type": "text",
      "value": "陈（三十） 夏季坐蓐，秋月热病，半年来不寐不便，无皮毛焦落之象，是痰饮为气所阻，以致升降失常，乃痹之基也，议宣肺以通肠。（痰饮阻气不寐不便）"
    },
    {
      "type": "prescriptionItems",
      "value": [
        {
          "herb": "紫菀",
          "quantity": {
            "value": 0.8,
            "uom": "两"
          }
        },
        {
          "herb": "杏仁",
          "quantity": {
            "value": 0.3,
            "uom": "两"
          }
        },
        {
          "herb": "枳壳",
          "quantity": {
            "value": 0.1,
            "uom": "两"
          }
        },
        {
          "herb": "桔梗",
          "quantity": {
            "value": 0.1,
            "uom": "两"
          }
        },
        {
          "herb": "瓜蒌皮",
          "quantity": {
            "value": 0.1,
            "uom": "两"
          }
        },
        {
          "herb": "郁金",
          "quantity": {
            "value": 0.1,
            "uom": "两"
          }
        }
      ]
    }
  ],
  [
    {
      "type": "text",
      "value": "陆 背寒，夜卧气冲欲坐，乃下元虚乏，厥浊饮邪皆令上泛，胎前仅仅支撑，产后变症蜂起，奈何庸庸者流，泄肺冀其嗽缓，宜乎药增病势矣。（下虚饮浊上逆）"
    },
    {
      "type": "text",
      "value": "桂枝 茯苓 炙草 五味 淡干姜"
    }
  ],
  [
    {
      "type": "text",
      "value": "许 实喘属肺，虚喘属肾，产后下虚最多，痰饮易于上泛，喘嗽食减，有浮肿胀满，不得卧之忧，不可小视。"
    },
    {
      "type": "prescriptionItems",
      "value": [
        {
          "herb": "茯苓"
        },
        {
          "herb": "生白芍"
        },
        {
          "herb": "干姜"
        },
        {
          "herb": "五味"
        }
      ]
    }
  ],
  [
    {
      "type": "text",
      "value": "王 产后未复，风温入肺，舌白面肿喘咳，泄泻，小水渐少，必加肿满，不易治之症。（风温客肺饮邪上逆）"
    },
    {
      "type": "prescriptionItems",
      "value": [
        {
          "herb": "芦根"
        },
        {
          "herb": "苡仁"
        },
        {
          "herb": "通草"
        },
        {
          "herb": "大豆黄卷"
        }
      ]
    },
    {
      "type": "next",
      "value": "又 淡渗通泄气分，肺壅得开而卧，再宗前议。"
    },
    {
      "type": "prescriptionItems",
      "value": [
        {
          "herb": "通草"
        },
        {
          "herb": "芦根"
        },
        {
          "herb": "苡仁"
        },
        {
          "herb": "大豆黄卷"
        },
        {
          "herb": "木防己"
        },
        {
          "herb": "茯苓"
        }
      ]
    },
    {
      "type": "next",
      "value": "又 过投绝产凝寒重药，致湿聚阻痰，两投通泄气分已效，再用暖胃涤饮法。"
    },
    {
      "type": "text",
      "value": "半夏 姜汁 黍米 茯苓"
    },
    {
      "type": "next",
      "value": "又 支饮未尽，溏泻不渴，神气已虚，用泽术汤。"
    },
    {
      "type": "text",
      "value": "生于术 建泽泻 茯苓 苡仁"
    }
  ],
  [
    {
      "type": "text",
      "value": "某 脉小左弦，咳逆脘闷，小便不利，大便溏泻，不思纳谷，嗳气臭秽，此皆胎前气上逆冲，浊得盘踞膈间，肺失清肃降令，上窍痹，致下窍不利，汤食聚湿，气不宣行，怕延出浮肿腹满，喘急不卧诸款，不独以产后通瘀为事。（湿浊踞膈肺不肃降）"
    },
    {
      "type": "text",
      "value": "郁金汁 杏仁 通草 桔梗 茯苓皮 苡仁"
    }
  ],
  [
    {
      "type": "text",
      "value": "沈 产后未复，加以暑热上干，暑必伤气，上焦先受，头胀，微微呕恶，脘闷不晓饥饱，暮热早凉，汗泄不已，经水连至，热迫血络妄动，盖阴虚是本病，而暑热系客气，清上勿得碍下，便是理邪，勿混乱首鼠，致延蓐损不复矣。（暑伤上焦气分）"
    },
    {
      "type": "text",
      "value": "卷心竹叶 生地 炒川贝 连翘心 玄参 地骨皮"
    }
  ],
  [
    {
      "type": "text",
      "value": "袁（二一） 神识不甚灵慧，陡然狂乱入井，夫暴病痰火风为多，今诊视色脉，产后未满百日，多惊怕，五味皆变，厥阴肝木，顺乘阳明，古称一阴一阳变乱为痫，先以清心胞解营热，食进便通，再酌调理。（木火盛心营热）"
    },
    {
      "type": "prescriptionItems",
      "value": [
        {
          "herb": "犀角"
        },
        {
          "herb": "生地"
        },
        {
          "herb": "菖蒲"
        },
        {
          "herb": "玄参心"
        },
        {
          "herb": "羚羊角"
        },
        {
          "herb": "郁金"
        },
        {
          "herb": "竹叶心"
        },
        {
          "herb": "连翘心"
        }
      ]
    },
    {
      "type": "next",
      "value": "又 复脉汤去参姜桂。"
    }
  ],
  [
    {
      "type": "text",
      "value": "某（三五） 产后不复元，仍自乳抚育，损不能复，即是蓐劳，速速断乳，药力可扶，凡产必下焦先损，必以形质血气之属，莫以心热，再用寒凉，伐其生气。（蓐劳）"
    },
    {
      "type": "text",
      "value": "人参 当归 沙苑 杜仲 补骨脂 茯苓 羊内肾（二枚）"
    }
  ],
  [
    {
      "type": "text",
      "value": "沈 时热，属上焦病，超时自解，缘体质素薄，长夏坐蓐，不但肝肾阴伤，诸气皆为发泄，阴不主恋阳，冲脉上冲，而心热骨痿，总是阴亏不肯复元，久久延成损症，此与清润治肺之咳无预，法宜填补下焦，摄之固之，迎养秋收冬藏，胃纳有加，庶乎渐安。"
    },
    {
      "type": "text",
      "value": "鲜紫河车 人参 真秋石 茯神 水煮熟地 归身 五味 芡实 山药"
    },
    {
      "type": "text",
      "value": "生羯羊肉胶共河车胶，二共和丸。"
    }
  ],
  [
    {
      "type": "text",
      "value": "姚（三十） 面少华色，脉似数，按之芤涩，产后三年，从未经来，腹中有形，升逆则痛，肩背映胁，卒痛难忍，咳吐都是涎沫，着枕气冲欲坐，食减便溏，身动语言喘急，此乃蓐劳损极不复，谅非草木可以图幸，由下焦元海少振，惊恐馁弱，冲脉动，斯诸脉交动，拟益元气，充形骸，佐重镇以理怯，护持体质之义，非治病方药矣。"
    },
    {
      "type": "text",
      "value": "人参 杞子 白龙骨 茯苓 紫石英 羊肉"
    }
  ],
  [
    {
      "type": "text",
      "value": "邹（二八） 产后成劳损，先伤下焦血分，寒热数发不止，奇经八脉俱伤，欲呕不饥，肝肾及胃，有形凝瘕，议柔剂温通补下。"
    },
    {
      "type": "text",
      "value": "人参 当归（小茴香拌炒） 茯苓 沙苑 淡苁蓉 杞子 鹿角霜 生紫石英"
    }
  ],
  [
    {
      "type": "text",
      "value": "汪 产后百日，寒热消渴，心痛恶食，溏泻，此蓐劳液涸，已属沉疴难治，拟酸甘化阴扶胃，望其小安而已。"
    },
    {
      "type": "text",
      "value": "人参 乌梅 炙草 赤石脂 木瓜 茯神 炒粳米"
    }
  ],
  [
    {
      "type": "text",
      "value": "张（二八） 产后下虚，厥气上冲犯胃，食入呕胀，脉络日空，营卫两怯，寒热汗泄，淹淹为蓐劳之病，最难调治。"
    },
    {
      "type": "text",
      "value": "淡吴萸（七分） 桂枝（五分） 茯苓（三钱） 炮姜（八分） 炒木瓜（一钱） 南枣"
    }
  ],
  [
    {
      "type": "text",
      "value": "黄 产后，陡然惊恐，阴亏，厥阳上逆，血涌吐痰，胸背胁俞大痛，乃八脉空乏之征，蓐劳重症延绵，最难全好，议镇固一法。"
    },
    {
      "type": "prescriptionItems",
      "value": [
        {
          "herb": "熟地炭"
        },
        {
          "herb": "炒杞子"
        },
        {
          "herb": "五味"
        },
        {
          "herb": "紫石英"
        },
        {
          "herb": "茯神"
        },
        {
          "herb": "牛膝炭"
        }
      ]
    },
    {
      "type": "next",
      "value": "又 脉少敛，痛止血缓，仍用镇纳。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "炒杞子"
        },
        {
          "herb": "五味"
        },
        {
          "herb": "女贞子"
        },
        {
          "herb": "芡实"
        },
        {
          "herb": "茯神"
        }
      ]
    },
    {
      "type": "next",
      "value": "又 眩晕，腹鸣脘痛。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "炒杞子"
        },
        {
          "herb": "五味"
        },
        {
          "herb": "茯神"
        },
        {
          "herb": "阿胶"
        },
        {
          "herb": "萸肉"
        },
        {
          "herb": "菊花炭"
        },
        {
          "herb": "北沙参"
        }
      ]
    },
    {
      "type": "next",
      "value": "又 乌骨鸡 阿胶 熟地 杞子 五味 桂圆 茯神 建莲"
    },
    {
      "type": "text",
      "value": "熬膏，人参汤送。"
    }
  ],
  [
    {
      "type": "text",
      "value": "顾 小产三日，脉数，头痛，脘痞，小腹坠痛，欲厥，此属郁冒。（小产郁冒）"
    },
    {
      "type": "text",
      "value": "连翘 郁金汁 丹皮 钩藤 茯苓 炒山楂"
    },
    {
      "type": "text",
      "value": "益母草汤煎。"
    }
  ],
  [
    {
      "type": "text",
      "value": "某（二五） 小产后，恶露淋漓，营血内亏，厥阳由是鼓动，头胀耳鸣，心中洞然，病在下焦矣。（营血虚阳升）"
    },
    {
      "type": "prescriptionItems",
      "value": [
        {
          "herb": "枸杞子",
          "quantity": {
            "value": 0.3,
            "uom": "两"
          }
        },
        {
          "herb": "柏子仁",
          "quantity": {
            "value": 0.1,
            "uom": "两"
          }
        },
        {
          "herb": "全当归",
          "quantity": {
            "uom": "两",
            "value": 0.6
          }
        },
        {
          "herb": "白芍",
          "quantity": {
            "uom": "两",
            "value": 0.6
          }
        },
        {
          "herb": "豆皮",
          "quantity": {
            "value": 0.3,
            "uom": "两"
          }
        },
        {
          "herb": "茯神",
          "quantity": {
            "value": 0.3,
            "uom": "两"
          }
        }
      ]
    }
  ],
  [
    {
      "type": "text",
      "value": "朱 脉小，半产一日，舌白，频频呕吐青绿水汁涎沫，左肢浮肿，神迷如寐，此胃阳大虚，肝风内泛，欲脱之象，急急护阳安胃，冀得呕缓，再商治病。（胃阳虚肝风动呕吐欲脱）"
    },
    {
      "type": "text",
      "value": "人参 淡附子 炒焦粳米 煨老姜"
    },
    {
      "type": "next",
      "value": "又 虽得小效，必三阴三阳一周，扶过七日，庶有愈理。"
    },
    {
      "type": "text",
      "value": "人参 淡附子 熟于术 炮姜 茯苓 南枣"
    }
  ],
  [
    {
      "type": "text",
      "value": "某 小产不及一月，忽有厥逆痰潮，此阴分既虚，厥阳上冒，今二便已通，神志似属愦散，病虽已成癫痫，却非痰火有余，肝肾位远，治宜镇补，拟陈无择琥珀散。（阴虚阳冒成癫痫）"
    },
    {
      "type": "text",
      "value": "人参 白芍 铁落 辰砂 磁石 远志 菖蒲 牛黄 琥珀"
    }
  ],
  [
    {
      "type": "text",
      "value": "孔 形畏寒凛凛，忽然轰热，腰膝坠胀，带下汗出，由半产下焦之损，致八脉失其拥护，少腹不和，通摄脉络治之。（奇脉阳虚不升固）"
    },
    {
      "type": "text",
      "value": "鹿角霜 炒当归 杜仲 菟丝子 小茴香 桂枝"
    }
  ],
  [
    {
      "type": "text",
      "value": "陈 怀妊三月，小产半年不复，寒从背起，热起心胸，经水后期不爽，带下脉脉不断，脊膂腰髀痿坠酸疼，膝骨跗胫易冷无力，由冲任督带伤损，致阴阳维跷不用，调治非法，有终身不肯孕育之累。（奇脉虚淋滞）"
    },
    {
      "type": "text",
      "value": "鹿角霜 炒枸杞 当归 炒沙苑 桂枝 小茴"
    }
  ],
  [
    {
      "type": "text",
      "value": "顾 上年小产，下虚不复，冬令藏聚未固，春夏阳升，风温乘虚上受，清窍不利，耳失聪，鼻多塞，咽燥痰稠，悉见上焦不清，究竟下虚是本病，议食后用清窍，早上用镇纳。（下虚上受风温）"
    },
    {
      "type": "text",
      "value": "青菊叶（三钱） 羚羊角（一钱） 黑栀皮（一钱） 连翘心（一钱半） 玄参心（二钱） 苦丁茶（一钱）"
    },
    {
      "type": "text",
      "value": "磁石六味加龟胶北味。"
    }
  ],
  [
    {
      "type": "text",
      "value": "程 久泻延虚，痛后而泻，气弱不司营运，病因小产而来，法当中下两调。（阳气虚久泻）"
    },
    {
      "type": "text",
      "value": "人参 炒菟丝子 木香 茯苓 炒白芍 炒补骨脂"
    }
  ],
  [
    {
      "type": "text",
      "value": "汪 小产后，气冲结瘕，是奇经八脉损伤，医谓病尚有形，佥从瘀血施治，半年来肌肉大消，内热，咯痰带血，食过脘下，辄云腹痛，盖产后下焦真阴大亏，攻瘀清热，气味苦辛，是重虚其虚，药先入胃，既不中病先戕胃口，致令饮食废矣，阴虚生热，经训灼然，只以胃口伤残，难与滋腻之药，此症延成蓐劳，必得饮食渐和，方有调病之理，见病治病，贻害岂可再循前辙，议肝胃两和方法。（蓐劳）"
    },
    {
      "type": "text",
      "value": "炒黑杞子（三钱） 云茯神（一钱半） 柏子仁（三钱） 生沙苑（一钱） 焦当归（一钱） 小茴（七分同当归合炒） 紫石英（五钱先煎廿滚入药）"
    }
  ],
  [
    {
      "type": "text",
      "value": "某 三次两月胎漏而下，是厥阴失养，脉数右大，腹痛恶露未尽。（肝虚血滞）"
    },
    {
      "type": "text",
      "value": "柏子仁 炒楂肉 丹皮 泽兰叶 细生地"
    },
    {
      "type": "text",
      "value": "调入琥珀末。"
    }
  ],
  [
    {
      "type": "text",
      "value": "倪 小产半月颇安，忽然腰腹大痛，或攒膝跗足底，或引胁肋肩胛，甚至汤饮药饵，呕吐无存，娠去液伤，络空风动，昔贤谓按之痛缓属虚，勿道诸痛为实。（液虚风动）"
    },
    {
      "type": "text",
      "value": "炙草 淮小麦 南枣 阿胶 细生地 生白芍"
    },
    {
      "type": "next",
      "value": "又 往常经候不调，乃癥瘕为痛。"
    },
    {
      "type": "text",
      "value": "葱白丸。"
    }
  ],
  [
    {
      "type": "text",
      "value": "<D>金匮要略云，新产妇人有三病，一者病痉，二者病郁冒，三者大便难，新产血虚，多汗出，善中风故令病痉，亡血复汗，寒多，故令郁冒，亡津液，胃燥，故大便难，心典云，血虚汗出，筋脉失养，风入而益其劲，此筋病也，亡阴血虚，阳气遂厥，而寒复郁之，则头眩而目瞀，此神病也，胃藏津液，而渗灌诸阳，亡津液，胃燥，则大肠失其润，而大便难，此液病也，三者不同，其为亡血伤津则一，故皆为产后所有之病，即此推之，凡产后血虚诸症，可心领而神会矣，张路玉云，产后元气亏损，恶露乘虚上攻，眼花头晕，或心下满闷，神昏口噤，或痰涎壅盛者，急用热童便主之，或血下多而晕，或神昏烦乱者，芎归汤加人参泽兰童便，兼补而散之，又败血上卫有三，或歌舞谈笑，或怒骂坐卧，甚则逾墙上屋，此败血冲心多死，用花蕊石散，或琥珀黑龙丹，如虽闷乱，不致颠狂者，失笑散加郁金，若饱闷呕恶，腹满胀痛者，此败血冲胃，五积散，或平胃加姜桂，不应，送来复丹，呕逆腹胀，血化为水者，金匮下瘀血汤，若面赤呕逆欲死，或喘急者，此败血冲肺，人参苏木，甚则加芒硝荡涤之，大抵冲心者十难救一，冲胃者五死五生，冲肺者十全一二，又产后口鼻起黑色，而鼻衄者，是胃气虚败，而血滞也，急用人参苏木，稍迟不救，丹溪云，产后当大补气血，即有杂症，以末治之，一切病，多是血虚，皆不可发表，景岳云，产后既有表邪，不得不解，既有火邪，不得不清，既有内伤停滞，不得不开通消导，不可偏执，如产后外感风寒，头痛身热，便实中满，脉紧数洪大有力，此表邪实症也，又火盛者，必热渴躁烦，或便结腹胀，口鼻舌焦黑，酷喜冷冻饮料，眼眵，尿痛溺赤，脉洪滑，此内热实症也，又或因产过食，致停蓄不散，此内伤实症也，又或郁怒动肝，胸胁胀痛，大便不利，脉弦滑，此气逆实症也，又或恶露未尽，瘀血上冲，心腹胀满，疼痛拒按，大便难，小便利，此血逆实症也，遇此等实症，若用大补，是养虎为患，误矣，以上四家之论，俱属产后治病扼要处，学人当细心体察，再参观叶先生医案，更能博考群书，以治产后诸病，易如反掌矣，否则如眇能视，不足以有明也，如跛能履，不能以与行也，乌得称司命哉。（秦天一）"
    },
    {
      "type": "text",
      "value": "妇人善病，而病由产后者为更多，亦为更剧，产后气血大亏，内而七情，外而六气，稍有感触，即足致病，使治之失宜，为患莫测，朱丹溪曰，产后以大补气血为主，虽有他症，以末治之，此语固为产后症之宗旨，而症实多端，论其常，未尽其变也，医者惟辨乎脉候，以明内外之因，审乎阴阳，以别虚实之异，病根透彻，而施治自效，慎毋以逐瘀为了事，亦毋以温补为守经，今观先生案中，凡内因之实症，未尝不用攻治之剂，然如热炽昏乱，有似恶露冲心者，先生则曰，阴气下泄，阳气上冒，从亡阳汗出谵语例，为救逆法，如少腹冲及心脘，痛而胀满，有似肝气犯胃者，先生则曰，产后下虚，厥气上攻，惟用柔阳之药，如头痛汗出烦渴，有似感冒风寒者，先生则曰，开泄则伤阳，辛热则伤阴，从仲景新产郁冒之治以立方，至于奇经八脉，为产后第一要领，盖八脉丽于下，产后阴分一伤，而八脉自失所司，温补镇摄，在所必先，无奈世人罕知，即有一二讲论者，终属影响模糊，惟先生于奇经之法，条分缕析，尽得其精微，如冲脉为病，用紫石英以为镇逆，任脉为病，用龟板以为静摄，督脉为病，用鹿角以为温煦，带脉为病，用当归以为宣补，凡用奇经之药，无不如芥投针，若夫外因为病者，风温入肺，用苇茎汤甘寒淡渗，以通肺气，遇寒腹痛，用当归桂枝汤，辛甘化阳，以和营卫，暑气上干，则阴虚是本病，暑热是客气，清上勿致碍下，便是理邪，如湿伤脾阳，而饮邪阻气，用苦温淡渗之品，泽术汤治之，热蒸化燥而胃阻肠痹，用首乌麻仁麦冬花粉清滋润燥之剂治之，热乘阴虚而入营中，则忌表散清克，惟育阴可以除热，更如邪入营络而成疟症，不得发汗腻补，当以轻清和解为主，要之先生于内因之症，一一寻源探本，非同俗手漫谓补虚，于外因之端，种种审变达权，不以产后自为荆棘，惟读书多而胸具灵机，故于丹溪本末二字，尤为神化无迹，此所谓知其要者，一言而终，不知其要者，流散无穷也，案中诸症甚多，学人果能悟焉，则一以贯之矣。（龚商年）"
    },
    {
      "type": "text",
      "value": "徐评 近来诸医，误信产后属寒之说，凡产后无不用炮姜熟地肉桂人参等药，不知产后血脱，孤阳独旺，虽石膏竹茹，仲景亦不禁用，而世之庸医，反以辛热之药戕其阴而益其火，无不立毙，我见甚多，案中绝无此弊，足征学有渊源，惟喜用人参，而少用血药，消痰清胃之法，尚未见及，则有未到也，胎产之后，总由营虚大脱，不论有邪无邪，必养血为主，其去瘀消痰降火驱风种种治法，皆从血分中推详变化，不离本官，案中诸方多随见施，竟有不似产后之方者，此非专门之故也。</D>"
    }
  ]
]