[
  [
    {
      "type": "text",
      "value": "张 久痛在络，营中之气，结聚成瘕，始而夜发，继而昼夜俱痛，阴阳两伤，遍阅医药，未尝说及络病，便难液涸，香燥须忌。（营络气聚结瘕）"
    },
    {
      "type": "text",
      "value": "青葱管 新绛 当归须 桃仁 生鹿角 柏子仁"
    }
  ],
  [
    {
      "type": "text",
      "value": "朱（二六） 辛润通络，成形瘀浊吐出，然瘀浊必下行为顺，上涌虽安，恐其复聚，仍宜缓通，以去瘀生新为治，无取沉降急攻，谓怒劳多令人伤阳耳。"
    },
    {
      "type": "text",
      "value": "当归 桃仁 茺蔚子 制蒺藜 生鹿角 茯苓"
    },
    {
      "type": "prescriptionItems",
      "value": [
        {
          "herb": "香附汁"
        }
      ]
    }
  ],
  [
    {
      "type": "text",
      "value": "周（三十） 瘕聚结左，肢节寒冷，病在奇脉，以辛香治络。"
    },
    {
      "type": "text",
      "value": "鹿角霜 桂枝木 当归 小茴 茯苓 香附 葱白"
    }
  ],
  [
    {
      "type": "text",
      "value": "龚 脉症向安，辛甘化风方法非谬，据云痛时少腹满胀，其有形疝瘕，状亦略小，法宜益营之中，再佐通泄其气，古称通则不痛耳。"
    },
    {
      "type": "text",
      "value": "人参 当归 肉桂 吴萸 小茴 茯苓 青葱管"
    }
  ],
  [
    {
      "type": "text",
      "value": "钦 疝瘕，少腹痛。"
    },
    {
      "type": "text",
      "value": "当归 生姜 羊肉 桂枝 小茴 茯苓"
    },
    {
      "type": "next",
      "value": "又 瘕痛已止，当和营理虚。"
    },
    {
      "type": "text",
      "value": "归身 紫石英 白芍（酒炒） 小茴 淡苁蓉 肉桂"
    },
    {
      "type": "text",
      "value": "丸方用养营去芪、术、桂，合杞圆膏。"
    }
  ],
  [
    {
      "type": "text",
      "value": "朱（四十） 疝瘕，腹痛有形，用柔温辛补。"
    },
    {
      "type": "prescriptionItems",
      "value": [
        {
          "herb": "当归"
        },
        {
          "herb": "生姜"
        }
      ]
    }
  ],
  [
    {
      "type": "text",
      "value": "某 右胁攻痛作胀，应时而发，是浊阴气聚成瘕，络脉病也，议温通营络。"
    },
    {
      "type": "text",
      "value": "当归（三钱） 小茴（炒焦一钱） 上桂肉（一钱） 青葱管（十寸）"
    }
  ],
  [
    {
      "type": "text",
      "value": "谭 瘕聚有形高突，痛在胃脘心下，或垂A1H4腰少腹，重按既久，痛势稍定，经水后期，色多黄白，此皆冲脉为病，络虚则胀，气阻则痛，非辛香何以入络，苦温可以通降。（气血凝络脘痛经阻）"
    },
    {
      "type": "text",
      "value": "延胡 川楝 香附 郁金 茯苓 降香汁 茺蔚子 炒山楂 乌药"
    },
    {
      "type": "next",
      "value": "又 瘕聚痼结，痛胀妨食，得食不下，痛甚，今月经阻不至，带淋甚多，病由冲任脉络，扰及肝胃之逆乱，若不宣畅经通，日久延为蛊疾矣。"
    },
    {
      "type": "text",
      "value": "炒桃仁 当归须 延胡 川楝子 青皮 小茴 吴萸 紫降香 青葱管"
    }
  ],
  [
    {
      "type": "text",
      "value": "柳（四二） 络血不注冲脉，则经阻，气攻入络，聚而为瘕乃痛，冲脉是阳明属隶，痛升于右，胀及中脘，作呕清涎浊沫，操家烦怒，犯胃莫如肝，泄肝正救胃。"
    },
    {
      "type": "text",
      "value": "金铃子 炒延胡 蓬莪术 青橘叶 半夏 厚朴 姜汁 茯苓"
    },
    {
      "type": "next",
      "value": "又 葱白丸二钱，艾枣汤送。"
    }
  ],
  [
    {
      "type": "text",
      "value": "某 脐下瘕形渐大，气塞至心胸及咽喉，饮不解渴，遂气攻至背部，经水百余日不来，小溲得利，大便不爽，气滞血瘀，皆因情志易郁，肝胆相火内灼，冲脉之血欲涸，丹溪谓气有余便是火，口甜，食后痞，用苦辛清降。（木火郁气滞血瘀）"
    },
    {
      "type": "text",
      "value": "胡黄连（八分） 山栀仁（一钱半） 南山楂（三钱） 芦荟（一钱） 鸡肫皮（不落水去垢炙脆五钱）"
    },
    {
      "type": "text",
      "value": "化服回生丹半丸。"
    }
  ],
  [
    {
      "type": "text",
      "value": "陆（十六） 经阻半年，腹形渐大，痛不拒按，溲短便通，据形色脉象，不是用通经丸者，下气还攻于络，有形若癥瘕，炒枯肾气丸。（肾气不摄经阻腹痛胀）"
    }
  ],
  [
    {
      "type": "text",
      "value": "缪 脉弦左搏，数年胃痛不痊，发时手不可按，胁中拘急，少腹左傍，素有瘕聚之形，气自下焦冲起，为胀为呕，此乃惊忧嗔怒，致动肝木，乘其中土，胃伤失降，脉络逆并，痛势为甚，初起或理气获效，久发中衰，辛香气燥，脾胃不胜克伐矣，议疏肝木，安土为法，冀其渐缓，再酌后法。（气血凝络肝逆胃痛呕）"
    },
    {
      "type": "prescriptionItems",
      "value": [
        {
          "herb": "川楝子"
        },
        {
          "herb": "川连"
        },
        {
          "herb": "干姜"
        },
        {
          "herb": "桂枝"
        },
        {
          "herb": "当归"
        },
        {
          "herb": "川椒"
        },
        {
          "herb": "生白芍"
        },
        {
          "herb": "乌梅"
        }
      ]
    },
    {
      "type": "next",
      "value": "又 少腹疝瘕多年，冲起散漫，胃脘两胁痛甚欲呕，年前用安胃泄肝颇效，但下焦至阴，足跗发瘰裂水，久留湿热瘀留，经脉络中交病，若非宣通气血壅遏，恐非至理。"
    },
    {
      "type": "text",
      "value": "桃仁 柏子仁 川芎 当归 小茴 小香附 茯苓 山栀（姜汁炒）"
    },
    {
      "type": "text",
      "value": "为末，用青葱管百茎，加水一杯，取汁法丸。"
    }
  ],
  [
    {
      "type": "text",
      "value": "某（五十） 数年左胁聚瘕，发作必呕吐涎沫，酸苦浊水，寤不成寐，便闭忽泻，始于悒郁，病由肝失畅达，木必传土，胃气受侮，病久入络，气血兼有，缓图为宜，急攻必变胀病。"
    },
    {
      "type": "text",
      "value": "生牡蛎 川楝子肉 延胡 桃仁 半夏 茯苓 橘红 白芥子 川连 吴萸"
    },
    {
      "type": "prescriptionItems",
      "value": [
        {
          "herb": "香附汁"
        },
        {
          "herb": "姜汁"
        }
      ]
    }
  ],
  [
    {
      "type": "text",
      "value": "赵 脉小，身不发热，非时气也，凡经水之至，必由冲脉而始下，此脉胃经所管，医药消导寒凉，不能中病，反伤胃口，致冲脉上冲，犯胃为呕，攻胸痞塞，升巅则昏厥，经言冲脉为病，男子内疝，女子瘕聚，今小腹有形，兼有动气，其病显然，夫曰结曰聚，皆奇经中不司宣畅流通之义，医不知络脉治法，所谓愈究愈穷矣。（肝逆犯胃奇络虚滞）"
    },
    {
      "type": "text",
      "value": "鹿角霜 淡苁蓉 炒当归 炒小茴 生杜仲 茯苓"
    },
    {
      "type": "text",
      "value": "用紫石英一两煎汤，煎药。"
    }
  ],
  [
    {
      "type": "text",
      "value": "蒋（四七） 天癸将止之年，小腹厥阴部位起瘕，动则满腹胀痛，形坚，或时脊巅掣痛，必有秽痰血筋吐出，此起于郁伤，久则液枯气结，内风阳气烦蒸，则心热痞结咽阻，已属痼疾，治必无效，倘腹大中满则剧矣。（郁伤液涸阳升痛胀）"
    },
    {
      "type": "prescriptionItems",
      "value": [
        {
          "herb": "牡蛎"
        },
        {
          "herb": "生地"
        },
        {
          "herb": "阿胶"
        },
        {
          "herb": "小胡麻"
        },
        {
          "herb": "茯苓"
        }
      ]
    }
  ],
  [
    {
      "type": "text",
      "value": "沈（四十） 肢冷腹痛，有形为瘕，久泻。（厥阴寒滞呕泻）"
    },
    {
      "type": "text",
      "value": "当归（炒黑） 小茴（炒黑） 上肉桂 山楂（炒黑） 茯苓"
    },
    {
      "type": "next",
      "value": "又 冷利有瘕，遇冷则呕。"
    },
    {
      "type": "text",
      "value": "吴萸 炒小茴 延胡 茯苓 川楝子 生香附"
    }
  ],
  [
    {
      "type": "text",
      "value": "某 脘中瘕聚。（肝郁犯胃）"
    },
    {
      "type": "text",
      "value": "川楝子（一钱） 延胡（一钱） 吴萸（五分） 青皮（七分） 良姜（一钱） 茯苓（三钱）"
    }
  ],
  [
    {
      "type": "text",
      "value": "林 脉左弦涩，少腹攻逆，痛即大便，肝气不疏，厥阴滞积。"
    },
    {
      "type": "text",
      "value": "香附（一钱半） 鸡肫皮（炙一钱半） 茯苓（一钱半） 麦芽（一钱） 香橼皮（八分） 青皮（五分） 炒楂肉（二钱） 砂仁壳（五分）"
    },
    {
      "type": "next",
      "value": "又 少腹瘕聚攻逆，身热，或噫，或浊气下泄，则诸恙悉舒，恼怒病发，厥阴肝木郁遏不疏，显露一斑。"
    },
    {
      "type": "text",
      "value": "川楝子（一钱） 小茴（五分） 生牡蛎（三钱） 桂枝木（五分） 生白芍（一钱） 青皮（一钱）"
    }
  ],
  [
    {
      "type": "text",
      "value": "程 聚气疝瘕，大便不爽，必腹中A2K0痛，当通腑经气分。"
    },
    {
      "type": "text",
      "value": "葱白丸二钱五分，红枣汤送。"
    },
    {
      "type": "next",
      "value": "又 仿朱南阳意，以浊攻浊。"
    },
    {
      "type": "text",
      "value": "韭白根（去须五钱） 两头尖（一百粒） 炒香橘核（一钱半） 小茴香（七分） 金铃子肉（一钱半）"
    },
    {
      "type": "next",
      "value": "又 瘕聚已解，用八珍丸，加香附、小茴、白花益母膏丸。"
    }
  ],
  [
    {
      "type": "text",
      "value": "某 瘕聚在左胁中，肝病。"
    },
    {
      "type": "prescriptionItems",
      "value": [
        {
          "herb": "桃仁"
        },
        {
          "herb": "川楝子"
        },
        {
          "herb": "延胡"
        },
        {
          "herb": "当归"
        },
        {
          "herb": "橘红"
        },
        {
          "herb": "香附"
        }
      ]
    }
  ],
  [
    {
      "type": "text",
      "value": "王（四一） 瘕聚季胁，渐加烦倦减食，入夏土旺气泄，用泄少阳，补太阴方。（胆克脾暑伤气）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "茯苓"
        },
        {
          "herb": "炙草"
        },
        {
          "herb": "当归"
        },
        {
          "herb": "丹皮"
        },
        {
          "herb": "生地"
        },
        {
          "herb": "鳖甲"
        },
        {
          "herb": "泽兰"
        }
      ]
    }
  ],
  [
    {
      "type": "text",
      "value": "周 痛久在络，凝聚成形，仍属经病，议用河间法。（痰气凝结）"
    },
    {
      "type": "text",
      "value": "川楝子 瓜蒌皮 香附汁 延胡 生牡蛎"
    },
    {
      "type": "next",
      "value": "又 理气豁痰，痛止思食，仍以前法参用。"
    },
    {
      "type": "text",
      "value": "半夏 瓜蒌皮 香附汁 生牡蛎 橘红 香豉"
    }
  ],
  [
    {
      "type": "text",
      "value": "葛（四一） 用丹溪小温中丸，胀利自减，知肠胃湿热，皆阻腑阳之流畅，水谷之气，不主游溢，瘕属气聚，癥为血结，由无形酿为有形，攻坚过急，药先入胃，徒致后天气乏，恐胀病必至矣，俗有痞散成蛊之说，可为治此病之戒律。（湿热结癥）"
    },
    {
      "type": "text",
      "value": "老韭根（生晒一两） 桃仁（一两） 生香附（一两） 炒楂肉（一两） 当归须（一两） 山甲片（一两） 小茴香（三钱） 桂枝木（三钱）"
    }
  ],
  [
    {
      "type": "text",
      "value": "胡（二十） 少腹聚瘕，能食便不爽，腹微胀。（湿热腹胀）"
    },
    {
      "type": "text",
      "value": "小温中丸。"
    }
  ],
  [
    {
      "type": "text",
      "value": "王（二一） 初病寒热，半年经水不来，少腹已有瘕形，食又减半，当此年犯干血劳虑。（寒热食减干血劳）"
    },
    {
      "type": "text",
      "value": "焦术 茯苓 广皮 香附 当归 南山楂 白芍"
    }
  ],
  [
    {
      "type": "text",
      "value": "<D>夫癥者征也，血食凝阻，有形可征，一定而不移，瘕者假也，脏气结聚，无形成假，推之而可动，昔有七癥八瘕之说，终属强分名目，不若有形无形之辨为明的也。二症病在肝脾，而胃与八脉亦与有责，治之之法，即从诸经，再究其气血之偏胜，气虚则补中以行气，气滞则开郁以宣通，血衰则养营以通络，血瘀则入络以攻痹，此治癥瘕之大略，古方甚多，而葱白丸，乌鸡煎丸，尤为神效。癥瘕之外，更有痃癖、肠覃、石瘕、内疝等症，古人论之已详，兹不必赘，今参先生方案，如营伤气阻者，于益营之中，佐通泄其气，如络虚则胀，气阻则痛者，以辛香苦温入络通降，又如肝胃两病者，以泄肝救胃，肝胃脾同病者，则扶土制木，肝脏之气独郁不宣者，辛香专治于气，血痹络迸失和者，辛香专理其血，病由冲任扰及肝胃之逆乱者，仍从肝胃两经主治，以疏降温通，凡此悉灵机法眼，药不妄投，总之治癥瘕之要，用攻法，宜缓宜曲，用补法，忌涩忌呆，上逆则想肝脏冲病之源头，下垂则究中气阴邪之衰旺，吞酸吐水，必兼刚药，液枯肠结，当祖滋营，再辨脉象之神力，形色之枯泽，致病之因由，则治法自然无误矣。（龚商年）"
    },
    {
      "type": "text",
      "value": "徐评 案中方论，平正清切，又极和润，无刚燥克削等弊，但有形之疾，多有凝结而不可破者，古人膏丸蒸熨等法，必不可少，此则全未见及，恐沉痼之疾，断不能除也。</D>"
    }
  ]
]