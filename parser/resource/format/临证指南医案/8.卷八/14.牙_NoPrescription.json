某 阴亏体质，温气上蒸，齿痛连及头巅。（温邪）

用玉女煎。

某 火郁，巅顶属厥阴，上结核，龈肿。（火）

犀角 羚羊角 玄参 知母 生甘草 连翘 黑山栀 银花 夏枯草

王（四一） 酒客牙宣，衄血痰血，形寒内热，食少，阴药浊味姑缓。（阴虚火炎）

小黑豆皮 人中白 旱莲草 川斛 左牡蛎 泽泻

徐（二二） 脉细数上出，体属阴虚，内热，牙痈后，颊车穴闭，口不能张，其病在络，药饵难效，拟进宣通络痹方后。（牙痈后络痹）

羚羊角 僵蚕 川桂枝尖 煨明天麻 炒丹皮 黑山栀 钩藤

汪 风热上蒸，龈胀头痛，当用轻清上焦。（风热）

活水芦根 囫囵滑石 西瓜翠衣 生绿豆皮 连翘 银花

<D>牙症不外乎风火虫虚，此但言其痛也，其他如牙宣牙A2K3，牙菌牙疳，牙痈穿牙毒，骨槽风走马牙疳之类，皆由于湿火热毒，蕴结牙床，须分上下二齿，辨明手足阳明，及少阴之异，又当察其专科而任之。（华玉堂） </D>