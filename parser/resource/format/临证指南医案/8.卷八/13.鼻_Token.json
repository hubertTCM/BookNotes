[
  [
    {
      "type": "text",
      "value": "鲍（十七） 两三年鼻塞不闻，清涕由口呛出，而气窒仍然，大凡头面诸窍，皆清阳交会通行之所，就外邪来乘，亦必雾露无质清邪，邪郁既久，气血失其流畅，进药攻治，必不效验，欲治其疴，须查手太阴自少商穴起，施针刺以泄邪流气，乃一法也。（清邪郁久肺气窒塞无方）"
    }
  ],
  [
    {
      "type": "text",
      "value": "徐（四十） 头面诸窍，皆清阳游行之所，邪处于中，则为堵塞，阳气不司流行，必畏寒形颓，内痹必郁而成热有鼻柱鼽衄，矣论理当用通圣散，远处江外仓猝就诊，不可轻投，用轻可去实。"
    },
    {
      "type": "text",
      "value": "苦丁茶 干荷叶边 蔓荆子 连翘心 飞滑石 白芷"
    }
  ],
  [
    {
      "type": "text",
      "value": "毛（十四） 热壅，肺气失降，鼻柱窒痹。（热壅肺气）"
    },
    {
      "type": "text",
      "value": "知母 水梨肉 川贝母 水熬膏"
    }
  ],
  [
    {
      "type": "text",
      "value": "杨 咸降滋填，鼻渊止，得寐，用虎潜法，减当归陈皮，加天冬淡菜胶脊筋丸。（脑热鼻渊）"
    }
  ],
  [
    {
      "type": "text",
      "value": "沈（氏） 素有痰火气逆，春令地中阳升，木火化风上引巅顶，脑热由清窍以泄越，耳鸣鼻渊，甚于左者，春应肝胆，气火自左而升也，宜清热散郁，辛凉达于头而主治。"
    },
    {
      "type": "text",
      "value": "羚羊角 黑山栀 苦丁茶 青菊叶 飞滑石 夏枯草花"
    },
    {
      "type": "next",
      "value": "又 照方去滑石，加干荷叶、生石膏。"
    },
    {
      "type": "next",
      "value": "又 性情躁急，阳动太过，气火上升，郁于隧窍，由春深病加，失其条达之性，经言春气病在头也，考五行六气，迅速变化，莫若火风，脑热暗泄而为鼻渊，隧道失和，结成瘿核，夫东垣升阳散火，丹溪总治诸郁，咸取苦辛为法，然药乃片时之效，欲得久安，以怡悦心志为要旨耳。"
    },
    {
      "type": "text",
      "value": "连翘心 土贝母 海藻 昆布 黑山栀 川芎 小生香附 郁金 羚羊角 夏枯草 干荷叶边"
    },
    {
      "type": "text",
      "value": "生研末，青菊叶汁法丸，苦丁茶煎汤送二钱五分。"
    }
  ],
  [
    {
      "type": "text",
      "value": "汪 形瘦尖长，禀乎木火，阴精不足，脑髓不固，鼻渊淋下，并不腥秽，暖天稍止，遇冷更甚，其为虚证显然明白，医者愈以风寒中脑主治，发散渗泄，愈耗正气，岂但欲愈，劳怯是忧，用天真丸。（精虚鼻渊）"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "黄芪"
        },
        {
          "herb": "白术"
        },
        {
          "herb": "山药"
        },
        {
          "herb": "苁蓉"
        },
        {
          "herb": "当归"
        },
        {
          "herb": "天冬"
        }
      ]
    }
  ],
  [
    {
      "type": "text",
      "value": "<D>经云，肺和则鼻能知香臭矣，又云，胆移热于脑，令人辛頞鼻渊，传为衄衊瞑目，是知初感风寒之邪，久则化热，热郁则气痹而塞矣，治法利于开上宣郁，如苍耳散，防风通圣散，川芎茶调散，菊花茶调散等类，先生则佐以荷叶边苦丁茶蔓荆连翘之属以治之，此外感宜辛散也，内热宜清凉者，如脑热鼻渊，用羚羊山栀石膏滑石夏枯草青菊叶苦丁茶等类，苦辛凉散郁之法也，久则当用咸降滋填，如虎潜减辛，再加镇摄之品，其有精气不足，脑髓不固，淋下无腥秽之气者，此劳怯根萌，以天真丸主之，此就案中大概而言之也，然症候错杂，再当考前贤之法而治之。（华玉堂）"
    },
    {
      "type": "text",
      "value": "徐评 此等病皆有专治之方，大概以清火驱风保肺为治，于理无害，而药不中，往往无效，所以医贵博极群书也。</D>"
    }
  ]
]