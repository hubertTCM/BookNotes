[
  [
    {
      "type": "text",
      "value": "杨（十九） 疮痍四肢偏多，长夏入秋，懒倦欲眠，干咳无痰，颇知味，听纳已少，此阳明胃阴，因热致耗，即热伤元气之征，当与甘药，养胃阴以供肺，如金匮麦门冬汤去半夏加黄芪皮。（疮）"
    }
  ],
  [
    {
      "type": "text",
      "value": "吴（十八） 脉不浮大，非关外风，初起右掌二指，已不屈伸，头面身半以上，常有疮泡之形，此乃阳明脉络，内留湿热，若非疠气吸入，定然食物中毒，姑与宣解缓攻。"
    },
    {
      "type": "text",
      "value": "连翘 犀角 赤芍 酒煨大黄 荆芥 片姜黄"
    },
    {
      "type": "next",
      "value": "又 能食，二便通调，脏腑无病，初因脓疮，疮愈有泡，自面及肢体，至于右指掌屈伸皆痛，为脉络留邪，以致隧道为壅，前方辛凉入血，先开后降，已得小效，今制清脉络壅热，藉酒力以引导，通复营卫，亦一法也。"
    },
    {
      "type": "prescriptionItems",
      "value": [
        {
          "herb": "银花"
        },
        {
          "herb": "连翘"
        },
        {
          "herb": "犀角"
        },
        {
          "herb": "生大黄"
        },
        {
          "herb": "荆芥"
        },
        {
          "herb": "丹皮"
        },
        {
          "herb": "黄芩"
        },
        {
          "herb": "川芎"
        },
        {
          "herb": "当归"
        },
        {
          "herb": "泽兰"
        },
        {
          "herb": "羚羊角"
        },
        {
          "herb": "大豆黄卷"
        }
      ]
    },
    {
      "type": "text",
      "value": "用无灰酒十斤浸。"
    }
  ],
  [
    {
      "type": "text",
      "value": "金（四六） 血舍空隙，内风蠕动，外以热汤先洗，湿热蒸袭肌窍，遂有裂脓流水，况周身渐加麻痹，阳脉亦衰，图治之法，清营以熄内风，疏利湿热以肃隧道，辛辣腥鲜勿进，尚可缓以计功。"
    },
    {
      "type": "text",
      "value": "制首乌 鲜生地 柏子仁 川斛 黑稆豆皮 虎骨 蚕砂 黄柏 萆薢"
    },
    {
      "type": "text",
      "value": "熬膏。"
    }
  ],
  [
    {
      "type": "text",
      "value": "吴 疮痍之后，湿热未去，壅阻隧道，水谷下咽，亦化为痰，中焦受病，故不知饥饿，痰气上干，渐至喘闷矣，但服药四十剂，纯是破气消克，胃阳受伤，痰气愈不得去矣。"
    },
    {
      "type": "text",
      "value": "半夏 茯苓 紫老姜 炒粳米"
    },
    {
      "type": "next",
      "value": "又 疮痍大发，营卫行动于脉中脉外，可免腹满之累矣，第谷食尚未安适，犹是苦劣多进之故，胃阳未复，仍以通调利湿主之。"
    },
    {
      "type": "prescriptionItems",
      "value": [
        {
          "herb": "半夏"
        },
        {
          "herb": "苡仁"
        },
        {
          "herb": "金石斛"
        },
        {
          "herb": "茯苓"
        },
        {
          "herb": "泽泻"
        }
      ]
    }
  ],
  [
    {
      "type": "text",
      "value": "秦（十七） 久热疮痍五六年，环口燥裂，溺涩茎痛。"
    },
    {
      "type": "prescriptionItems",
      "value": [
        {
          "herb": "鲜生地"
        },
        {
          "herb": "熟首乌"
        },
        {
          "herb": "丹皮"
        },
        {
          "herb": "丹参"
        },
        {
          "herb": "茺蔚子"
        },
        {
          "herb": "银花"
        },
        {
          "herb": "地丁"
        },
        {
          "herb": "紫草"
        }
      ]
    },
    {
      "type": "text",
      "value": "共熬膏。"
    }
  ],
  [
    {
      "type": "text",
      "value": "王 血热风动，肤痒。"
    },
    {
      "type": "text",
      "value": "荆芥 防风 地肤子 赤芍 银花 小生地 木通 甘草"
    }
  ],
  [
    {
      "type": "text",
      "value": "张（三四） 初因呕吐，是肝胃不和致病，故辛香刚燥愈剧，然久病，必入血络，热则久疮不愈矣，夫木火皆令燥液，易饥易饱，间有呕逆，斯胃病仍在，凡呆滞药味，皆非对症。"
    },
    {
      "type": "text",
      "value": "三角胡麻 冬桑叶 生首乌 杏仁 郁金 佩兰叶 茯苓 苡仁"
    },
    {
      "type": "text",
      "value": "熬自然膏。"
    }
  ],
  [
    {
      "type": "text",
      "value": "杨（十五） 身瘦久疮，血分有热，精通之年，最宜安养，脉象非有病。"
    },
    {
      "type": "text",
      "value": "生首乌（三两） 三角胡麻（一两五钱捣碎水洗） 细生地（四两） 地骨皮（二两） 金银花（二两） 丹皮（二两） 生白芍（二两） 生甘草（一两）"
    },
    {
      "type": "text",
      "value": "蜜丸，早服。"
    }
  ],
  [
    {
      "type": "text",
      "value": "王（三九） 脉来濡浮，久疮变幻未罢，是卫阳疏豁，不耐寒暄，初受客邪不解，混处气血，浸淫仅在阳分，肌腠之患，议升举一法，气壮斯风湿尽驱。"
    },
    {
      "type": "text",
      "value": "人参 生黄芪 川芎 当归 防风 僵蚕 蝉蜕 炙草 生姜 大枣"
    }
  ],
  [
    {
      "type": "text",
      "value": "蒋（四岁） 鼻疮口疮，尿黄肤热。"
    },
    {
      "type": "text",
      "value": "冬瓜皮 苡仁"
    }
  ],
  [
    {
      "type": "text",
      "value": "邹（四三） 痰因于湿，久而变热，壅于经隧，变现疮疾疥癣，己酿风湿之毒，混在气血之中，邪正混处，搜逐难驱，四肢为甚，姑从阳明升降法。"
    },
    {
      "type": "text",
      "value": "连翘 赤芍 白僵蚕 白藓皮 防风 升麻 滑石 酒浸大黄"
    }
  ],
  [
    {
      "type": "text",
      "value": "汪（氏） 风热既久未解，化成疮痍，当以和血驱风。"
    },
    {
      "type": "text",
      "value": "当归 赤芍 川芎 夏枯草花 牛蒡子 制僵蚕"
    }
  ],
  [
    {
      "type": "text",
      "value": "金 头巅热疖，未能泄邪，此身热皆成脓之象，辛凉兼理气血可愈。（疖）"
    },
    {
      "type": "prescriptionItems",
      "value": [
        {
          "herb": "连翘"
        },
        {
          "herb": "犀角"
        },
        {
          "herb": "银花"
        },
        {
          "herb": "丹皮"
        },
        {
          "herb": "玄参"
        },
        {
          "herb": "生甘草"
        },
        {
          "herb": "青菊叶"
        }
      ]
    }
  ],
  [
    {
      "type": "text",
      "value": "某 风热毒闭，项后肿。（风热项肿）"
    },
    {
      "type": "text",
      "value": "竹叶 滑石 芦根 牛蒡 马勃 薄荷叶 黑山栀 连翘 川贝 生甘草"
    }
  ],
  [
    {
      "type": "text",
      "value": "王 疔毒咯血失血，都是暑入阴伤。（疔）"
    },
    {
      "type": "prescriptionItems",
      "value": [
        {
          "herb": "竹叶心"
        },
        {
          "herb": "玄参心"
        },
        {
          "herb": "鲜生地"
        },
        {
          "herb": "黑稆豆皮"
        },
        {
          "herb": "麦冬"
        },
        {
          "herb": "知母"
        }
      ]
    }
  ],
  [
    {
      "type": "text",
      "value": "屠（三四） 秋痢，半年未愈，瘰坚硬痛，疡脓，郁久成热，腑经病，可冀其愈。（瘰疬痰核）"
    },
    {
      "type": "prescriptionItems",
      "value": [
        {
          "herb": "夏枯草"
        },
        {
          "herb": "香附"
        },
        {
          "herb": "茯苓"
        },
        {
          "herb": "苡仁"
        },
        {
          "herb": "川贝"
        },
        {
          "herb": "丹皮"
        }
      ]
    }
  ],
  [
    {
      "type": "text",
      "value": "糜（氏） 颈项结核，腹膨足肿，肝木犯中，痰气凝滞。"
    },
    {
      "type": "text",
      "value": "夏枯草（三两） 牡蛎（二两） 泽泻（一两半） 茯苓（二两） 半夏（炒二两） 厚朴（一两半） 橘红（一两） 神曲（一两半）"
    },
    {
      "type": "text",
      "value": "生香附一两，水磨汁泛丸。"
    }
  ],
  [
    {
      "type": "text",
      "value": "某 气郁痰核。"
    },
    {
      "type": "prescriptionItems",
      "value": [
        {
          "herb": "夏枯草"
        },
        {
          "herb": "生香附"
        },
        {
          "herb": "丹皮"
        },
        {
          "herb": "山栀"
        },
        {
          "herb": "连翘"
        },
        {
          "herb": "郁金"
        },
        {
          "herb": "赤芍"
        },
        {
          "herb": "橘红"
        }
      ]
    }
  ],
  [
    {
      "type": "text",
      "value": "王（十四） 脉左数右长，颈项结瘿，时衄。（瘿）"
    },
    {
      "type": "text",
      "value": "生地（三两） 丹皮（一两半） 犀角（二两） 生夏枯草（一两半） 生钩藤（一两半） 黑山栀（二两） 土贝母（二两） 生薄荷（五钱）"
    }
  ],
  [
    {
      "type": "text",
      "value": "陈 躁急善怒，气火结瘿，烁筋为痛，热郁化风，气阻痹塞，则腹鸣脘胀，苟非开怀欢畅，不能向安。"
    },
    {
      "type": "text",
      "value": "土贝母 山栀 瓜蒌皮 郁金 白芥子 海藻 昆布 夏枯草"
    }
  ],
  [
    {
      "type": "text",
      "value": "沈（氏） 肝气郁遏，宿痞乳痈。（乳）"
    },
    {
      "type": "text",
      "value": "川楝子 夏枯草 薄荷梗 丹皮 黑山栀 瓜蒌实 青橘叶 香附汁"
    }
  ],
  [
    {
      "type": "text",
      "value": "刘（氏） 乳房为少阳脉络经行之所，此经气血皆少，由情怀失畅，而气血郁痹，有形而痛，当治在络，恐年岁日加，竟成沉痼，非痈脓之症，以脉不浮数，无寒热辨之。"
    },
    {
      "type": "prescriptionItems",
      "value": [
        {
          "herb": "柴胡"
        },
        {
          "herb": "夏枯草"
        },
        {
          "herb": "归身"
        },
        {
          "herb": "白芍"
        },
        {
          "herb": "川贝"
        },
        {
          "herb": "茯苓"
        },
        {
          "herb": "甘草"
        }
      ]
    }
  ],
  [
    {
      "type": "text",
      "value": "某（氏） 乳房结核，是少阳之结，此经络气血皆薄，攻之非易，恐产育有年，酿为疡症耳。"
    },
    {
      "type": "text",
      "value": "青蒿 香附 橘叶 青菊叶 丹皮 泽兰 郁金 当归须"
    }
  ],
  [
    {
      "type": "text",
      "value": "孙 因嗔忿失血以来，致颈项左右筋肿，痛连背部，此属郁伤气血，经脉流行失司，已经百日不痊，竟有流注溃脓延绵之忧，治在少阳阳明。（流注）"
    },
    {
      "type": "text",
      "value": "小生香附 夏枯草 鲜菊叶 薄荷梗 黑山栀 钩藤 丹皮 郁金"
    }
  ],
  [
    {
      "type": "text",
      "value": "陈 脉左数实，血络有热，暑风湿气外加，遂发疹块，壅肿瘙痒，是属暑疡。（暑疡）"
    },
    {
      "type": "text",
      "value": "杏仁 连翘 滑石 寒水石 银花 晚蚕砂 黄柏 防己"
    }
  ],
  [
    {
      "type": "text",
      "value": "程 疡毒热症，与参芪不效，即当清解为是，消导亦是未合，今者身热正晡，神识欲昏，便溏溺赤烦渴，是暑气攻入，内侵肺胃，有痉厥之变，昨用宣肺解毒，虽与暑邪无益，然亦无害若加黄芪，又属相反，大凡热气蒙闭清窍，都令神昏，当以牛黄清心丸，清痰气之阻，使其窍开，况暑门中大有是法，与解毒勿悖矣。"
    }
  ],
  [
    {
      "type": "text",
      "value": "李（六四） 初病湿热在经，久则瘀热入络，脓疡日多未已，渐至筋骨热痛，金匮云，经热则痹，络热则痿，数年宿病，勿事速攻。（疡）"
    },
    {
      "type": "text",
      "value": "犀角 连翘心 玄参 丹参 野赤豆皮 细生地 姜黄 桑枝"
    },
    {
      "type": "text",
      "value": "午服。夜服蒺藜丸。"
    }
  ],
  [
    {
      "type": "text",
      "value": "某（三七） 疮疡，服凉药，阳伤气阻，脘闷不运，腹膨，最怕疡毒内闭，急宜通阳。"
    },
    {
      "type": "text",
      "value": "厚朴 广皮 姜皮 茯苓皮 连皮杏仁 桂枝木 泽泻 大腹皮"
    }
  ],
  [
    {
      "type": "text",
      "value": "某 服疡科寒凝之药，以致气冲作胀，喘急不卧，无非浊阴上攻，议来复丹。"
    }
  ],
  [
    {
      "type": "text",
      "value": "顾（五八） 脉微小，溃疡半月，余肿未消，脓水清稀，浮肿汗出，呕恶恶食，此胃阳垂败，痈毒内攻欲脱，夫阳失煦，则阴液不承元气撒，则毒愈弥漫，清解苦寒究竟斫伐生阳，议甘温胃受，培植其本，冀陷者复振，余非疡医，按色脉以推其理耳，加桂理中汤。（溃疡）"
    }
  ],
  [
    {
      "type": "text",
      "value": "姚（妪） 溃疡久不靥，气血耗尽，中宫营液枯涸，气不旋转，得汤饮则痰涎上涌，势如噎膈，况久恙若是，药饵难挽，勉拟方。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "炒麦冬"
        },
        {
          "herb": "代赭石"
        },
        {
          "herb": "化橘红"
        }
      ]
    }
  ],
  [
    {
      "type": "text",
      "value": "胡 纳食主胃，运化主脾，痈疡痛溃，卧床不得舒展，脏腑气机呆钝何疑，外科守定成方芪、术、归、地，不能补托气血，反壅滞于里，出纳之权交失，且是症乃水谷湿气下垂而致，结于足厥阴手阳明之界，若湿热不为尽驱，藉补托以冀生机，养贼贻害，焉能济事。"
    },
    {
      "type": "text",
      "value": "金石斛（五钱） 槐米（一钱半） 金银花（三钱） 茯苓（一钱半） 晚蚕砂（二钱） 寒水石（二钱）"
    }
  ],
  [
    {
      "type": "text",
      "value": "徐 营伤心辣，纳食无味，此伤痛大虚，当调其中。"
    },
    {
      "type": "text",
      "value": "人参 归身 炒白芍 木瓜 熟术 广皮 茯神 炙草"
    }
  ],
  [
    {
      "type": "text",
      "value": "某 脓血去多，痛犹未息，胃伤不嗜谷，口无味左关尺细弱无力，正虚之着，据理进药，仍宜补托。"
    },
    {
      "type": "prescriptionItems",
      "value": [
        {
          "herb": "人参"
        },
        {
          "herb": "熟地"
        },
        {
          "herb": "玉竹"
        },
        {
          "herb": "柏子仁"
        },
        {
          "herb": "归身"
        },
        {
          "herb": "丹参"
        },
        {
          "herb": "茯神"
        },
        {
          "herb": "枣仁"
        },
        {
          "herb": "远志"
        }
      ]
    }
  ],
  [
    {
      "type": "text",
      "value": "某 疡溃脓血去多，元真大耗，脉无力不嗜食，恶心，中州不振，寐则惊惕，神不守也，以养营法。"
    },
    {
      "type": "text",
      "value": "人参 熟术 广皮 茯神 炙草 归身 白芍 五味 枣仁"
    }
  ],
  [
    {
      "type": "text",
      "value": "某（八岁） 疡损，能食身热。"
    },
    {
      "type": "text",
      "value": "六味汤加青蒿节。"
    }
  ],
  [
    {
      "type": "text",
      "value": "曹（三四） 因疡漏，过进寒凉，遂患腰痛，牵引脊膂，今晨起，周身不得自如，乃经脉络脉之中，气血流行失畅，久病谅非攻逐，议两和方法。（疡漏）"
    },
    {
      "type": "prescriptionItems",
      "value": [
        {
          "herb": "羚羊角"
        },
        {
          "herb": "当归"
        },
        {
          "herb": "黄芪"
        },
        {
          "herb": "白蒺藜"
        },
        {
          "herb": "桂枝"
        },
        {
          "herb": "桑枝"
        }
      ]
    }
  ],
  [
    {
      "type": "text",
      "value": "顾 溃疡不合成漏，脂液渗去，必阳络空隙，内风暗动，攻胃，则呕逆吞酸，腹痛泄泻不食，津液不升，舌焦黑，不渴饮，内外兼病，难治之症。"
    },
    {
      "type": "text",
      "value": "人参（一钱同煎） 炒乌梅肉（五分） 炒黑川椒（三分） 茯苓（三钱） 生淡姜（五分） 炒广皮（一钱） 白芍（一钱半）"
    }
  ],
  [
    {
      "type": "text",
      "value": "顾 久损漏疡，胃减腹痛，议用戊己汤意。"
    },
    {
      "type": "text",
      "value": "人参 茯神 白芍 炙草 炒菟丝子"
    }
  ],
  [
    {
      "type": "text",
      "value": "王（四五） 痛久，屈伸不得自如，经脉络脉呆钝，气痹血瘀，郁蒸上热，旬日频频大便，必有血下，复喘促烦躁，不饥不食，并无寒热汗出，全是锢结在里，欲作内痈之象，部位脐左之上，内应乎肝，痈者，壅也血结必入于络，吐痰口气皆臭，内痈已见一班矣。（肝痈）"
    },
    {
      "type": "text",
      "value": "炒桃仁 新绛 降香末 野郁金汁 紫菀 冬瓜子 金银花"
    }
  ],
  [
    {
      "type": "text",
      "value": "某 脐旁紫黑，先厥后热，少腹痛如刀刮，二便皆涩，两足筋缩，有肠痈之虑。（肠痈）"
    },
    {
      "type": "text",
      "value": "老韭白 两头尖 小茴香 当归须 炙山甲"
    }
  ],
  [
    {
      "type": "text",
      "value": "某 舌焦黄，小腹坚满，小便不利，两足皆痿，湿热结聚，六腑不通，有肠痈之虑。"
    },
    {
      "type": "text",
      "value": "川楝子 小茴 丹皮 山栀 通草 青葱"
    }
  ],
  [
    {
      "type": "text",
      "value": "某 壮热旬日，周身筋脉牵掣，少腹坚硬，小便淋滴，忽冷忽热，欲酿脓血，乃肠痈为病，仿孙真人牡丹皮大黄汤主之。"
    }
  ],
  [
    {
      "type": "text",
      "value": "戴（十九） 痔疮下血，湿热居多，今色衰微，显是虚寒，无速效法则，当补脾胃，因痔疮犹痛，肿势尚存，佐以淡渗通腑。（痔）"
    },
    {
      "type": "text",
      "value": "生于术 生菟丝粉 生象牙末 生白蜡"
    }
  ],
  [
    {
      "type": "text",
      "value": "<D>外症本有专科，先生并非疡医，然观其凭理立方，已胜专科什伯矣，惜其案无多，法亦未备，余不叙述，大凡疡症虽发于表，而病根则在于里，能明阴阳虚实寒热，经络俞穴，大症化小，小症化无，善于消散者，此为上工，其次能审明五善七恶，循理用药，其刀针砭割，手法灵活，敷贴熏洗，悉遵古方，虽溃易敛，此为中工，更有不察症之阴阳虚实，及因郁则营卫不和，致气血凝涩，酿成疡症，但知概用苦寒攻逐，名为清火消毒，实则败胃戕生迨至胃气一败，则变症蜂起矣，又有藉称以毒攻毒秘方，类取毒药，合就丹丸，随症乱投，希冀取效于目前，罔顾贻祸于后日，及问其经络部位，症之顺逆，概属茫然，此殆下工之不如也，至于外治之法，疡科尤当究心，若其人好学深思，博闻广记，随在留心，一有所闻，即笔之于书，更能博览医籍，搜采古法，海上实有单方，家传岂无神秘，其所制敷贴膏丹，俱临症历试百治百验，能随手应效者，即上工遇之，亦当为之逊一筹矣。（华玉堂）"
    },
    {
      "type": "text",
      "value": "徐评 凡治病必有专家，一切丸散外治等法，一有不备，即不能建愈功，理虽同而法各别，如欲治外症，不可不另有一番功夫也。</D>"
    }
  ]
]