[
  [
    {
      "type": "text",
      "value": "田（十三） 脉细数，闻雷被惊，心下漾漾作痛。（惊伤）"
    },
    {
      "type": "text",
      "value": "逍遥散去柴胡加钩藤丹皮。"
    }
  ],
  [
    {
      "type": "text",
      "value": "宋 脉左涩伏，心下痛甚，舌白不能食谷，下咽阻膈，痛极昏厥，此皆积劳损阳，前者曾下瘀血，延绵经月不止，此为难治。（劳伤血滞）"
    },
    {
      "type": "text",
      "value": "生鹿角 当归须 姜汁 官桂 桃仁 炒半夏"
    }
  ],
  [
    {
      "type": "text",
      "value": "谭（三五） 心痛引背，口涌清涎，肢冷，气塞脘中，此为脾厥心痛，病在络脉，例用辛香。（脾寒厥）"
    },
    {
      "type": "text",
      "value": "高良姜 片姜黄 生茅术 公丁香柄 草果仁 厚朴"
    }
  ],
  [
    {
      "type": "text",
      "value": "朱 重按痛势稍衰，乃一派苦辛燥，劫伤营络，是急心痛症，若上引泥丸，则大危矣，议用金匮法。（营络伤急心痛）"
    },
    {
      "type": "text",
      "value": "人参 桂枝尖 川椒 炙草 白蜜"
    }
  ],
  [
    {
      "type": "text",
      "value": "<D>厥心痛一症，古人辨论者，多且精矣，兹不复赘，但厥心痛与胃脘痛，情状似一，而症实有别，世人因内经胃脘当心而痛一语，往往混而视之，不知厥心痛，为五脏之气，厥而入心胞络，而胃实与焉，则心痛与胃痛，不得不各分一门，今先生案中，闻雷被惊者，用逍遥散去柴胡，加钓藤丹皮治之，以其肝阳上逆，不容升达，为之养血以平调也，积劳损阳者，用归鹿姜桂桃仁半夏治之，以其劳伤血痹，无徒破气，为之通络以和营也，脾厥心痛者，用良姜姜黄茅术丁香草果厚朴治之，以其脾寒气厥，病在脉络，为之辛香以开通也，重按而痛稍衰者，用人参桂枝川椒炙草白蜜治之，以其心营受伤，攻劫难施，为之辛甘以化阳也，方案虽未全备，然其审病之因，制方之巧，无不一一破的，果能举一反三，其义宁有尽乎。（龚商年）"
    },
    {
      "type": "text",
      "value": "徐评 心痛胃痛确是二病，然心痛绝少，而胃痛极多，亦有因胃痛而及心痛者，故此二症，古人不分两项，医者细心求之，自能辨其轻重也。</D>"
    }
  ]
]