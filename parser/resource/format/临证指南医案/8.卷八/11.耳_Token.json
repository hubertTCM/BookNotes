[
  [
    {
      "type": "text",
      "value": "某 温邪上郁，耳聤右胀。（风温上郁）"
    },
    {
      "type": "prescriptionItems",
      "value": [
        {
          "herb": "薄荷"
        },
        {
          "herb": "马勃"
        },
        {
          "herb": "桔梗"
        },
        {
          "herb": "连翘"
        },
        {
          "herb": "杏仁"
        },
        {
          "herb": "通草"
        }
      ]
    }
  ],
  [
    {
      "type": "text",
      "value": "某（二二） 先起咳嗽，继而耳聤胀痛，延绵百日不愈，此体质阴亏，触入风温，未经清理，外因伤及阴分，少阳相火陡起，故入暮厥痛愈剧，当先清降，再议育阴。"
    },
    {
      "type": "text",
      "value": "苦丁茶 鲜菊叶 金银花 生绿豆皮 川贝母 鲜荷叶梗 益元散"
    }
  ],
  [
    {
      "type": "text",
      "value": "某（女） 风温发热，左耳后肿痛。"
    },
    {
      "type": "text",
      "value": "干荷叶 苦丁茶 马勃 连翘 杏仁 黑栀皮"
    }
  ],
  [
    {
      "type": "text",
      "value": "毕（三三） 壮年脉来小促数，自春月风温咳嗽，继以两耳失聪，据述苦降滋阴不效，是不明虚实经络矣，内经以春病在头，膏粱之质，厚味酒醴助上痰火，固非治肾治肝可效，每晚卧时，服茶调散一钱。"
    },
    {
      "type": "next",
      "value": "又 鲜荷叶汁 羚羊角 石膏末 连翘 玄参 鲜菊叶 牛蒡子"
    },
    {
      "type": "text",
      "value": "午服。"
    },
    {
      "type": "next",
      "value": "又 照前方去牛蒡、菊叶，加鲜生地、鲜银花。"
    }
  ],
  [
    {
      "type": "text",
      "value": "叶 火风侵窍，耳聋。"
    },
    {
      "type": "prescriptionItems",
      "value": [
        {
          "herb": "连翘"
        },
        {
          "herb": "薄荷"
        },
        {
          "herb": "甘菊"
        },
        {
          "herb": "淡黄芩"
        },
        {
          "herb": "苦丁茶"
        },
        {
          "herb": "黑山栀"
        }
      ]
    }
  ],
  [
    {
      "type": "text",
      "value": "顾（二二） 暑邪窍闭，耳失聪。（暑）"
    },
    {
      "type": "text",
      "value": "鲜荷叶 鲜菊花叶 苦丁茶 夏枯草 蔓荆子 连翘 淡黄芩 黑山栀"
    }
  ],
  [
    {
      "type": "text",
      "value": "某（十八） 左耳聤痛，舌白，脉数，体质阴虚，挟受暑风，上焦气热，宜用辛凉轻药。"
    },
    {
      "type": "text",
      "value": "鲜菊叶 苦丁茶 黑山栀 飞滑石 连翘 淡竹叶"
    }
  ],
  [
    {
      "type": "text",
      "value": "某（二五） 暑热上郁，耳聤作胀，咳呛，当清气热。"
    },
    {
      "type": "text",
      "value": "杏仁 连翘壳 淡竹叶 川贝 白沙参 六一散"
    }
  ],
  [
    {
      "type": "text",
      "value": "宓 头重，耳聤胀，目微赤，少阳相火上郁，以辛凉清解上焦。（胆火上郁）"
    },
    {
      "type": "text",
      "value": "连翘 羚羊角 薄荷梗 丹皮 牛蒡子 桑叶"
    }
  ],
  [
    {
      "type": "text",
      "value": "某 风木之郁，耳胀欲闭。"
    },
    {
      "type": "text",
      "value": "连翘 羚羊角 薄荷梗 苦丁茶 夏枯草花 黑山栀皮 小生香附"
    }
  ],
  [
    {
      "type": "text",
      "value": "倪（十三） 因大声喊叫，致右耳失聪，想外触惊气，内应肝胆，胆脉络耳，震动其火风之威，亦能郁而阻窍，治在少阳，忌食腥浊。"
    },
    {
      "type": "text",
      "value": "青蒿叶 青菊叶 薄荷梗 连翘 鲜荷叶汁 苦丁茶"
    }
  ],
  [
    {
      "type": "text",
      "value": "汪 耳聋咳嗽，形体日瘦，男子真阴未充，虚阳易升乘窍，书云，胆络脉附耳，先议清少阳郁热，以左耳为甚故也。"
    },
    {
      "type": "text",
      "value": "桑叶 丹皮 连翘 黑山栀 青蒿汁 象贝母"
    }
  ],
  [
    {
      "type": "text",
      "value": "丁 肾开窍于耳，心亦寄窍于耳，心肾两亏，肝阳亢逆，故阴精走泄，阳不内根据，是以耳鸣时闭，但病在心肾，其原实由于郁，郁则肝阳独亢，令胆火上炎，清晨服丸药以补心肾，午服汤药以清少阳，以胆经亦络于耳也。（郁伤心肾胆火上炎）"
    },
    {
      "type": "text",
      "value": "水煮熟地（四两） 麦冬（一两半） 龟版（二两） 牡蛎（一两半） 白芍（一两半） 北味（一两） 建莲（一两半） 磁石（一两） 茯神（一两半） 沉香（五钱） 辰砂（五钱为衣）"
    },
    {
      "type": "text",
      "value": "煎方 夏枯草（二钱） 丹皮（一钱） 生地（三钱） 山栀（一钱） 女贞子（三钱） 赤苓（一钱半） 生甘草（四分）"
    }
  ],
  [
    {
      "type": "text",
      "value": "姚（三十） 气闭耳鸣。（气闭）"
    },
    {
      "type": "prescriptionItems",
      "value": [
        {
          "herb": "鲜荷叶"
        },
        {
          "herb": "杏仁"
        },
        {
          "herb": "厚朴"
        },
        {
          "herb": "广皮"
        },
        {
          "herb": "木通"
        },
        {
          "herb": "连翘"
        },
        {
          "herb": "苦丁茶"
        },
        {
          "herb": "防己"
        }
      ]
    }
  ],
  [
    {
      "type": "text",
      "value": "金（三八） 下虚，耳鸣失聪。（肾虚）"
    },
    {
      "type": "text",
      "value": "磁石六味去萸加川斛龟甲远志。"
    }
  ],
  [
    {
      "type": "text",
      "value": "王 肾窍开耳，胆络脉亦附于耳，凡本虚失聪治在肾，邪干窍闭治在胆，乃定例也，今年已六旬，脉形细数，是皆肾阴久亏，肝阳内风上旋蒙窍，五行有声，多动真气火风，然非苦寒直降可效，填阴重镇，滋水制木，佐以咸味入阴，酸以和阳，药理当如是议。"
    },
    {
      "type": "prescriptionItems",
      "value": [
        {
          "herb": "熟地"
        },
        {
          "herb": "龟版"
        },
        {
          "herb": "锁阳"
        },
        {
          "herb": "牛膝"
        },
        {
          "herb": "远志"
        },
        {
          "herb": "茯神"
        },
        {
          "herb": "磁石"
        },
        {
          "herb": "秋石"
        },
        {
          "herb": "萸肉"
        },
        {
          "herb": "五味"
        }
      ]
    }
  ],
  [
    {
      "type": "text",
      "value": "某 八十耳聋，乃理之常，盖老人虽健，下元已怯，是下虚上实，清窍不主流畅，惟固补下焦，使阴火得以潜伏。"
    },
    {
      "type": "text",
      "value": "磁石六味加龟甲、五味、远志。"
    }
  ],
  [
    {
      "type": "text",
      "value": "<D>肾开窍于耳，心亦寄窍于耳，胆络脉附于耳，体虚失聪，治在心肾，邪干窍闭，治在胆经，盖耳为清空之窍，清阳交会流行之所，一受风热火郁之邪，与水衰火实，肾虚气厥者，皆能失聪，故先生治法，不越乎通阳镇阴，益肾补心清胆等法，使清静灵明之气，上走空窍，而听斯聪矣，如温邪暑热火风侵窍而为耳聋痛胀者，用连翘山栀薄荷竹叶滑石银花，轻可去实之法，轻清泄降为主，如少阳相火上郁，耳聋聤胀者，用鲜荷叶、苦丁茶、青菊叶、夏枯草、蔓荆子、黑山栀、羚羊角、丹皮，辛凉味薄之药，清少阳郁热，兼清气热为主，如心肾两亏，肝阳亢逆，与内风上旋蒙窍而为耳鸣暴聋者，用熟地磁石龟甲沉香二冬牛膝锁阳秋石山萸白芍，味厚质重之药，壮水制阳，填阴镇逆，佐以酸味入阴，咸以和阳为主，因症施治，从虚从实，直如庖丁之导窾矣，（邹时乘）"
    },
    {
      "type": "text",
      "value": "徐评 耳聋之法多端，然大段不过清上镇下二条，案中方极稳当，至于外治之法，及虚寒等症，则不可不知也。</D>"
    }
  ]
]