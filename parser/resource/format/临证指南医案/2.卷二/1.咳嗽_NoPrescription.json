某（五三） 寒伤卫阳，咳痰。（寒）

某（三九） 劳伤阳气，形寒咳嗽。

桂枝汤加杏仁。

某（四四） 寒热咳嗽，当以辛温治之。

桂枝汤去芍加杏仁。

某（五十） 形寒，咳嗽，头痛，口渴。

桂枝汤去芍，加杏仁花粉。

某 咳嗽寒热。

王（三一） 脉沉细，形寒咳。

吴（四一） 咳嗽，声音渐窒，诊脉右寸独坚，此寒热客气，包裹肺俞，郁则热，先以麻杏石甘汤。（寒包热）

徐（四七） 疟属外邪，疟止声音不扬，必是留邪干于肺系，故咳嗽不已，纳食起居如常，中下无病，但以搜逐上焦，勿令邪结，可望病已。

某（二八） 风邪阻于肺卫，咳嗽面浮，当辛散之。

某（三十） 风袭肺卫，咳嗽鼻塞，当以辛凉解散。（风）

某（女） 风热上痹，痰多咳嗽。

夏（五二） 风郁，咳不止。

方 烦劳卫疏，风邪上受，痰气交阻，清窍失和，鼻塞音低，咳嗽甚，皆是肺病，辛以散邪，佐微苦以降气为治。（风邪阻窍）

项（二一） 风温，脉虚，嗽。（风温）

沈 脉右搏数，风温呛咳。

某（女） 风温发热，咳。

某（十岁） 头胀，咳嗽，此风温上侵所致。

某（十二） 风温上受，咳嗽，失音咽痛。

邱 向来阳气不充，得温补每每奏效，近因劳烦，令阳气弛张，致风温过肺卫以扰心营，欲咳心中先痒，痰中偶带血点，不必过投沉降清散，以辛甘凉理上燥，清络热，蔬食安闲，旬日可安。（风温化燥）

糯米汤煎。

宋（二一） 脉右浮数，风温干肺化燥，喉间痒，咳不爽，用辛甘凉润剂。

糯米汤煎。

某 积劳更受风温，咽干热咳，形脉不充，与甘缓柔方。

薛（三六） 风热咳，经月不止。

某 风温客邪化热，劫烁胃津，喉间燥痒，呛咳，用清养胃阴，是土旺生金意。（风温化燥伤胃阴）

金匮麦门冬汤。

陆（二三） 阴虚体质，风温咳嗽，苦辛开泄肺气加病，今舌咽干燥，思得凉饮，药劫胃津，无以上供，先以甘凉，令其胃喜，仿经义虚则补其母。

某 外受风温郁遏，内因肝胆阳升莫制，斯皆肺失清肃，咳痰不解，经月来，犹觉气壅不降，进食颇少，大便不爽，津液久已乏上供，腑中之气，亦不宣畅，议养胃阴以杜阳逆，不得泛泛治咳。

某 温邪外袭，咳嗽头胀，当清上焦。（温邪）

某（二六） 咳嗽痰黄，咽喉不利，此温邪上侵，肺气不清故耳。

某（二八） 阴亏，挟受温邪，咳嗽头胀，当以轻药。

某 脉细数，咳嗽痰黄，咽痛，当清温邪。

某（四一） 脉右弦大，咳嗽痰多黄，此属温邪上伏之故。

王（二六） 脉小数，能食，干咳暮甚，冬藏失纳，水亏温伏，防其失血，用复脉法。

复脉汤去参姜桂。

张（十七） 冬季温邪咳嗽，是水亏热气内侵，交惊蛰节嗽减，用六味加阿胶麦冬秋石金水同治，是泻阳益阴方法，为调体治病兼方，近旬日前，咳嗽复作，纳食不甘，询知夜坐劳形，当暮春地气主升，夜坐达旦，身中阳气，亦有升无降，最有失血之虞，况体丰肌柔，气易泄越，当暂停诵读，数日可愈。

杨（二四） 形瘦色苍，体质偏热，而五液不充，冬月温暖，真气少藏，其少阴肾脏，先已习习风生，乃阳动之化，不以育阴驱热以却温气，泛泛乎辛散，为暴感风寒之治，过辛泄肺，肺气散，斯咳不已，苦味沉降，胃口戕，而肾关伤，致食减气怯，行动数武，气欲喘急，封藏纳固之司渐失，内损显然，非见病攻病矣，静养百日，犹冀其安。（阴虚感温邪）

冲入青蔗浆一杯。

王（二五） 气分热炽，头胀痰嗽。（气分热）

范（四十） 脉左弱，右寸独搏，久咳音嘶，寐则成噎阻咽，平昔嗜饮，胃热遗肺，酒客忌甜，微苦微辛之属，能开上痹。

林（氏） 宿病营卫两虚，兹当燥气上犯，暴凉外侮，气馁卫怯，肺先受邪，脉浮数，咳喘欲呕，上热下冷，宜先清化上气，有取微辛微苦之属。

糯米汤煎。

王（十岁） 嗽缓，潮热，稚年阴亏，气热所致。

某 嗽已百日，脉右数大，从夏季伏暑内郁，治在气分。

史（四十） 湿郁温邪，总是阻遏肺气，呕咳脘痞，即病形篇中，诸呕喘满，皆属于肺，不明口鼻受侵阻气之理，清中疏导，乃过病所，伐其无病之地矣。（热郁成毒）

陆 秋暑燥气上受，先干于肺，令人咳热，此为清邪中上，当以辛凉清润，不可表汗，以伤津液。（暑）

汪（女） 暑热入肺为咳。

某（二九） 咳嗽，头胀口渴，此暑风袭于肺卫。（暑风）

倪（二三） 两寸脉皆大，冷热上受，咳嗽无痰，是为清邪中上，从暑风法。

潘（氏） 久咳不已，则三焦受之，是病不独在肺矣，况乎咳甚呕吐涎沫，喉痒咽痛，致咳之由，必冲脉之伤，犯胃扰肺，气蒸熏灼，凄凄燥痒，咳不能忍，近日昼暖夜凉，秋暑风，潮热溏泄，客气加临，营卫不和，经阻有诸，但食姜气味过辛致病，辛则泄肺气助肝之用，医者知此理否耶，夫诊脉右弦数，微寒热，渴饮，拟从温治上焦气分，以表暑风之邪。

桂枝白虎汤。

王（三岁） 风入肺，热咳嗽，防惊。

张（二五） 瘦脉数，骤凉暮热，肺失和为咳，小暑后得之，亦由时令暑湿之气，轻则治上，大忌发散。（暑湿）

某 咳嗽喉痛，溺涩。

曹 水谷不运，湿聚气阻，先见喘咳，必延蔓肿胀，治在气分。（湿）

陆（二二） 湿必化热熏蒸为嗽，气隧未清，纳谷不旺，必薄味静养，壮盛不致延损。（湿热）

某 渴饮咳甚，大便不爽。

某 雨湿，寒热汗出，痰多咳嗽，大小便不爽，胸脘不饥，脐左窒塞。（湿痰阻气）

朱（五十） 中虚少运，湿痰多阻气分，咳嗽舌白。

冯 脉右弦大而缓，形瘦目黄，久嗽声嘶而浊，水谷气蕴之湿，再加时序之湿热，壅阻气分，咳不能已，久成老年痰火咳嗽，无性命之忧，有终年之累。（湿热痰火）

陈 秋燥，痰嗽气促。（燥）

施 脉沉弦为饮，近加秋燥，上咳气逆，中焦似痞，姑以辛泄凉剂，暂解上燥。

胡（六六） 脉右劲，因疥疮，频以热汤沐浴，卫疏易伤冷热，皮毛内应乎肺，咳嗽气塞痰多，久则食不甘，便燥结，胃津日耗，不司供肺，况秋冬天降燥气上加，渐至老年痰火之象，此清气热以润燥，理势宜然，倘畏虚日投滞补，益就枯燥矣。

熬膏。

某（四十） 脉弦，胸膈痹痛，咳嗽头胀，此燥气上侵，肺气不宣使然，当用轻药，以清上焦。

某（十九） 舌白咳嗽，耳胀口干，此燥热上郁，肺气不宣使然，当用辛凉，宜薄滋味。

某（二五） 邪烁肺阴，咳嗽咽痛，晡甚。

某（二四） 鼻渊三载，药投辛散，如水投石，未能却除辛辣炙爆耳，近复咳嗽音嘶，燥气上逼肺卫使然。

僧（三十） 脉右寸独大，气分咳，有一月。

糯米汤煎。

某 脉右大，寤咳寐安，病在气分。

桑叶 川贝 知母 地骨皮 梨汁 蔗浆 熬膏

朱（女） 肝阴虚，燥气上薄，咳嗽夜热。

糯米汤煎。

陆（女） 燥风外侵，肺卫不宣，咳嗽痰多，不时身热，当用轻药，以清上焦。

戎 咽阻咳呛，两月来声音渐低，按脉右坚，是冷热伤肺。

吴（七岁） 燥气上逼咳呛，以甘寒治气分之燥。

某（十二） 燥热内伏，发热，咳嗽口渴。

费（十一）久疟伤阴，冬季温舒，阳不潜藏，春木升举，阳更泄越，入暮寒热，晨汗始解，而头痛口渴咳嗽，阴液损伤，阳愈炽，冬春温邪，最忌发散，谓非暴感，汗则重劫阴伤，迫成虚劳一途，况有汗不痊，岂是表病，诊得色消肉烁，脉独气口空搏，与脉左大属外感有别，更有见咳不已，谬为肺热，徒取清寒消痰降气之属，必致胃损变重，尝考圣训，仲景云凡元气已伤，而病不愈者，当与甘药，则知理阳气，当推建中，顾阴液，须投复脉，乃邪少虚多之治法，但幼科未读其书，焉得心究是理，然乎否乎。

金匮麦门冬汤。

某（五一） 脘痹咳嗽。

周（三二） 秋燥从天而降，肾液无以上承，咳嗽吸不肯通，大便三四日一更衣，脉见细小，议治在脏阴。

吴 久嗽，因劳乏致伤，络血易瘀，长夜热灼，议养胃阴。（胃阴虚）

某 喉痹咳呛，脉右大而长。

毛 上年夏秋病伤，冬季不得复元，是春令地气阳升，寒热咳嗽，乃阴弱体质，不耐升泄所致，徒谓风伤，是不知阴阳之义。

某（二六） 病后咳呛，当清养肺胃之阴。

白粳米汤煎。

徐（二七） 形寒畏风冷，食减久嗽，是卫外二气已怯，内应乎胃，阳脉不用，用药莫偏治寒热，以甘药调，宗仲景麦门冬汤法。

张（十七） 入夏嗽缓，神倦食减，渴饮，此温邪延久，津液受伤，夏令暴暖泄气，胃汁暗亏，筋骨不束，两足酸痛，法以甘缓，益胃中之阴，仿金匮麦门冬汤制膏。

熬膏。

汤（二四） 脉左坚数促，冬温咳嗽，是水亏热升，治不中窾，胃阴受伤，秽浊气味，直上咽喉，即清肺冀缓其嗽，亦致气泄，而嗽仍未罢，先议甘凉益胃阴以制龙相，胃阴自立，可商填下。

钱（氏） 脉右数，咳两月，咽中干，鼻气热，早暮甚，此右降不及，胃津虚，厥阳来扰。

金匮麦门冬汤去半夏加北沙参。

某（十四） 咳，早甚，属胃虚。

陈 秋冬形体日损，咳嗽吐痰，诊脉两寸促数，大便通而不爽，此有年烦劳动阳，不得天地收藏之令，日就其消，乃虚症也，因少纳胃衰，未可重进滋腻，议用甘味养胃阴一法。

金匮麦门冬汤。

钱 久咳三年，痰多食少，身动必息鸣如喘，诊脉左搏数，右小数，自觉内火燔燎，乃五液内耗，阳少制伏，非实火也，常以琼玉膏滋水益气，暂用汤药，总以勿损胃为上，治嗽肺药，谅无益于体病。

范（氏） 两寸脉大，咳甚，脘闷头胀，耳鼻窍闭，此少阳郁热，上逆犯肺，肺燥喉痒，先拟解木火之郁。（胆火犯肺）

陆（妪） 脉小久咳，背寒骨热，知饥不食，厌恶食物气味，此忧思悒郁，皆属内损，阅方药，都以清寒治肺不应，议益土泄木法。（郁火伤胃）

尤（氏） 寡居烦劳，脉右搏左涩，气燥在上，血液暗亏，由思郁致五志烦煎，固非温热补涩之症，晨咳吐涎，姑从胃治，以血海亦隶阳明耳。

用白糯米半升，淘滤清入滚水泡一沸，取清汤煎药。

另熬生羊肉胶和丸，早服四钱，开水送。

章（二五） 自服八味鹿角胶以温补，反咳嗽吐痰，形瘦减食，皆一偏之害，宜清营热，勿事苦寒。（营热）

鲜生地 麦冬 玄参心 甘草 苦百合 竹叶心

某（二七） 脉数，冲气咳逆，当用摄纳肾阴，滋养柔金，为金水同治之法。（劳嗽）

王（三八） 脉左尺坚，久嗽失音，入夏见红，天明咳甚，而纳谷减损，此劳损之症，急宜静养者。

某 久嗽，咽痛，入暮形寒，虽属阴亏，形痿脉软，未宜夯补。

某 气急，咳频欲呕，下午火升，此上有燥热，下焦阴亏也。

早都气丸，晚威喜丸。

张 今年春季时疫，大半皆有咳嗽咽喉之患，乃邪自上干，肺气先伤耳，近日身动气喘，声音渐不扬，着左眠卧，左胁上有牵掣之状，此肝肾阴亏，冲气上触，冬藏失司，渐有侧眠音哑至矣，劳伤致损，非清邪治咳之病。

六味丸加阳秋石、阿胶、麦冬，蜜丸。

顾 真阴不旺，先后天皆亏，以填精实下为主，若清热冀图治嗽，必胃损减谷。

金樱膏丸。

汤（三三） 脉左弱右搏，久有虚损，交春不复，夜卧着枕，气冲咳甚，即行走亦气短喘促，此乃下元根蒂已薄，冬藏不固，春升生气浅少，急当固纳摄下，世俗每以辛凉理嗽，每致不救矣。

某（二七） 气冲咳逆，行动头胀，下体自汗。

都气丸。

乐（二九） 热病两三反复，真阴必伤，当戌亥时厥昏汗出者，乃虚阳上冒，肝肾根蒂不牢，冲脉震动，则诸脉俱逆，阳泄为汗耳，此咳嗽乃下焦阴不上承，非肺病也，急当收摄固纳，阅医苏子钩藤，皆泄气锋芒之药，施于阴阳两损之体，最宜斟酌。

都气加青铅。

朱（五三） 吸气息音，行动气喘，此咳嗽是肾虚气不收摄，形寒怯冷，护卫阳微，肾气丸颇通，形气不足，加人参河车。

王（五十） 气急嗽逆，足冷，当用摄纳，水中藏火法。

薛氏加减八味丸三钱，淡盐汤送下。

郭（二八） 形瘦，脉垂尺泽，久嗽呕逆，半年不愈，是肾虚厥气上干，医药清寒治肺者不少，误人匪浅。

山药浆丸。

某（六二） 冬季咳嗽吐痰，渐至卧则气冲，喘急起坐，今三载矣，经以肺肾为俯仰之脏，是肺主出气，肾主纳气，老年患此，按脉右弦左沉，为肾气不收主治，不必因痔患而畏辛热。

肾气丸去牛膝、肉桂，加沉香蜜丸。

张（三十） 冬季喘嗽，似属外因，表散沓进反致失音，不得着枕卧眠，今戌亥时浊阴上干而喘急气逆为甚，仍议引导纳气归肾。

六味加附子、车前、补骨脂、胡桃、沉香。

朱 虚劳，食减便泻，已无清肺治嗽之法，必使胃口旺，冀其久延，此非药饵可效之病。

用糯稻根须煎汤，煎药。

沈（十九） 劳嗽食减便泻，汗出，阴损已及阳腑，中宜扶胃，下固肾阴为治，大忌清肺寒凉，希冀治嗽。

某 气弱，久嗽痰多，午前为甚。

早服都气丸三钱，午服异功散。

某 久咳，损及中州，脾失输化，食减神倦，肺无所资，至咳不已，诊得两手脉弦细数，精气内损，非泛常治咳消痰所可投。

孙 脉搏大，阳不下伏，咳频喉痹，暮夜为甚，先从上治。（阴虚火炎）

周（四八） 脉来虚芤，形色衰夺，久患漏疡，阴不固摄，经营劳动，阳气再伤，冬月客邪致咳，都是本体先虚，春深入夏，天地气泄，身中无藏，日加委顿，理固当然，此岂治咳治血者，议补三阴脏阴方法。

施（氏） 脉细数，干咳咽燥，脊酸痿弱，此本病欲损。

某 左脉弦数，遗泄，久嗽痰黄，当用填补。

丁（六三） 秋令，天气下降，上焦先受燥化，其咳症最多，屡进肺药无功，按经云，久咳不已，则三焦受之，是不专于理肺可知矣，六旬又三，形体虽充，而真气渐衰，古人于有年久嗽，都从脾肾子母相生主治，更有咳久，气多发泄，亦必益气，甘补敛摄，实至理也，兹议摄纳下焦于早服，而纯甘清燥暮进，填实在下，清肃在上，凡药味苦辛宜忌，为伤胃泄气预防也。（肾阴胃阴兼虚）

早服水制熟地（八两） 白云苓（乳蒸四两） 五味子（去核蒸烘三两） 建莲（去心衣三两） 淮山药（乳蒸四两） 车前子（三两） 怀牛膝（盐水拌蒸烘三两） 紫衣胡桃肉霜（连紫皮研三两）

上为末，用蒸熟猪脊髓去膜捣丸，服二三钱，开水送。

晚用益胃土以生金方法。

淡水煎汁，滤清收膏，临成加真柿霜二两收，晚上开水化服五钱。

徐（四八） 色萎脉濡，心悸，呛痰咳逆，劳心经营，气馁阳虚，中年向衰病加，治法中宫理胃，下固肾真，务以加谷为安，缕治非宜，煎药用大半夏汤，早服附都气丸。（中气虚）

某 色白肌柔，气分不足，风温上受而咳，病固轻浅，无如羌防辛温，膏知沉寒，药重已过病所，阳伤背寒，胃伤减谷，病恙仍若，身体先惫，问谁之过欤。

小建中汤。

金匮麦门冬汤。

王 乱药杂投，胃口先伤，已经减食便溏，何暇纷纷治嗽，急急照顾身体，久病宜调寝食。

异功去白术，加炒白芍、炒山药。

高 甘药应验，非治嗽而嗽减，病根不在上，腹鸣便忽溏，阴中之阳损伤。

徐（二六） 劳损咳嗽，用建中法得效，乃无形之气受伤，故益气之药，气醇味甘，中土宁，金受益，然必安谷加餐，庶几可御长夏湿热蒸逼，真气致泄反复。

异功加归、芪、姜、枣。

某 内损虚症，经年不复，色消夺，畏风怯冷，营卫二气已乏，纳谷不肯充长肌肉，法当创建中宫，大忌清寒理肺，希冀止嗽，嗽不能止，必致胃败减食致剧。

黄芪建中汤去姜。

陈（二七） 脉细促，久嗽寒热，身痛汗出，由精伤及胃，黄芪建中汤去姜。

许（二七） 久嗽不已，则三焦受之，一年来病，咳而气急，脉得虚数，不是外寒束肺，内热迫肺之喘急矣，盖馁弱无以自立，短气少气，皆气机不相接续，既曰虚症，虚则补其母。

黄芪建中汤。

李（三四） 久嗽经年，背寒足跗常冷，汗多，色白，嗽甚不得卧，此阳微卫薄，外邪易触，而浊阴挟饮上犯，议和营卫，兼护其阳，黄芪建中汤去饴糖加附子茯苓。

任（五六） 劳力伤阳，自春至夏病加，烦倦神羸不食，岂是嗽药可医，内经有劳者温之之训，东垣有甘温益气之方，堪为定法。

归芪建中汤。

张（二九）馆课诵读，动心耗气，凡心营肺卫受伤，上病延中，必渐减食，当世治咳，无非散邪清热，皆非内损主治法。

黄芪建中汤去姜。

吕 脉左细，右空搏，久咳吸短如喘，肌热日瘦，为内损怯症，但食纳已少，大便亦溏，寒凉滋润，未能治嗽，徒令伤脾妨胃，昔越人谓上损过脾，下损及胃，皆属难治之例，自云背寒忽热，且理心营肺卫，仲景所云元气受损，甘药调之，二十日议建中法。

黄芪建中去姜。

马 虚损脉弦，久嗽食减。

小建中去姜。

郑（二七） 脉来虚弱，久嗽，形瘦食减，汗出吸短，久虚不复谓之损，宗内经形不足，温养其气。

黄芪建中汤去姜，加人参、五味。

某（二四） 脉弦右大，久嗽，背寒盗汗。

小建中去姜，加茯神。

朱（三九） 五年咳嗽，遇风冷咳甚，是肌表卫阳疏豁，议固剂缓其急。

黄芪建中汤。

吴（三六） 劳力神疲，遇风则咳，此乃卫阳受伤，宜和经脉之气，勿用逐瘀攻伤之药。

当归桂枝汤合玉屏风散。

某 久咳神衰肉消，是因劳内伤，医投苦寒沉降，致气泄汗淋，液耗夜热，胃口伤残，食物顿减。

黄芪建中去姜。

某 脾胃脉部独大，饮食少进，不喜饮水，痰多咳频，是土衰不生金气。

建中去饴，加茯神，接服四君子汤。

某 风温咳嗽，多劳，气分不充，戊己汤。

某 劳嗽，喜得辛暖之物。

异功加煨姜、南枣。

吴（妪） 病去五六，当调寝食于医药之先，此平素体质，不可不论，自来纳谷恒少，大便三日一行，胃气最薄，而滋腻味厚药慎商，从来久病，后天脾胃为要，咳嗽久非客症，治脾胃者，土旺以生金，不必穷究其嗽。

某 脉虚，久嗽减食。

四君子加南枣。

汪 初咳不得卧，今左眠咳甚，并不口渴欲饮，周身漐漐汗出，此积劳内伤，木反乘金，不饥不纳，滋腻难投，惟以培中土，制木生金，合乎内伤治法。（劳倦阳虚）

某（二一） 咳逆欲呕，是胃咳也，当用甘药。（胃咳）

某 伏邪久咳，胃虚呕食，殆内经所谓胃咳之状耶。

王（二七） 脉沉短气，咳甚，呕吐饮食，便溏泄，乃寒湿郁痹渍阳明胃，营卫不和，胸痹如闷，无非阳不旋运，夜阴用事，浊泛呕吐矣，庸医治痰顺气，治肺论咳，不思内经胃咳之状，咳逆而呕耶。

小半夏汤加姜汁。

石 气左升，腹膨，呕吐涎沫黄水，吞酸，暴咳不已，是肝逆乘胃射肺，致坐不得卧。（肝犯胃肺）

安胃丸三钱。

范（妪） 久咳涎沫，欲呕，长夏反加寒热，不思食，病起嗔怒，气塞上冲，不能着枕，显然肝逆犯胃冲肺，此皆疏泄失司，为郁劳之症，故滋腻甘药，下咽欲呕矣。

小青龙去麻、辛、甘，加石膏。

颜（氏） 久有痛经，气血不甚流畅，骤加暴怒，肝阳逆行，乘肺则咳，病家云，少腹冲气上干，其咳乃作，则知清润肺药，非中窾之法，今寒热之余，咳不声扬，但胁中拘急，不饥不纳，乃左升右降不司旋转，而胃中遂失下行为顺之旨，古人以肝病易于犯胃，然则肝用宜泄，胃腑宜通，为定例矣。

某 脉弦右甚，嗽，午潮热，便溏畏风，以大肠嗽治之。（大肠嗽）

石（四三） 咳嗽十月，医从肺治无效，而巅胀喉痹脘痞，显是厥阳肝风，议镇补和阳熄风。（肝风）

某 昨议上焦肺病，百日未痊，形肌消烁，悉由热化，久热无有不伤阴液，拟咸补如阿胶鸡子黄，复入芩连苦寒，自上清气热以补下，虽为暂服之方，原非峻克之剂，细思手经之病，原无遽入足经之理，但人身气机，合乎天地自然，肺气从右而降，肝气由左而升，肺病主降日迟，肝横司升日速，咳呛未已，乃肝胆木反刑金之兆，试言及久寐寤醒，左常似闪烁，嘈杂如饥，及至进食，未觉胃中安适，此肝阳化风，旋扰不息，致呛无平期，即倏热之来，升至左颊，其左升太过，足为明验，倘升之不已，入春肝木司权，防有失血之累，故左右为阴阳之道路，阴阳既造其偏以致病，所以清寒滋阴，不能骤其速功。

姚 胁痛久嗽。（胁痛）

旋覆花汤加桃仁柏子仁。

某 寒热，右胁痛，咳嗽。

<D>咳为气逆，嗽为有痰，内伤外感之因甚多，确不离乎肺脏为患也，若因于风者，辛平解之，因于寒者，辛温散之，因于暑者，为熏蒸之气，清肃必伤，当与微辛微凉，苦降淡渗，俾上焦蒙昧之邪，下移出腑而后已，若因于湿者，有兼风兼寒兼热之不同，大抵以理肺治胃为主，若因秋燥，则嘉言喻氏之议最精，若因于火者，即温热之邪，亦以甘寒为主，但温热犹有用苦辛之法，非比秋燥而绝不用之也，至于内因为病，不可不逐一分之，有刚亢之威，木扣而金鸣者，当清金制木，佐以柔肝入络，若土虚而不生金，真气无所禀摄者，有甘凉甘温二法，合乎阴土阳土以配刚柔为用也，又因水虚而痰泛，元海竭而诸气上冲者，则有金水双收，阴阳并补之治，或大剂滋填镇摄，葆固先天一气元精，至于饮邪窃发，亦能致嗽，另有专门，兼参可也，以上诸法，皆先生临证权衡之治，非具慧心手眼，能如是乎。（邵新甫）

徐评 凡述医案，必择大症及疑症人所不能治者数则，以立法度，以启心思，为后学之所法，今载百余方，重复者八九，此非医案，乃逐日之总簿耳。</D>